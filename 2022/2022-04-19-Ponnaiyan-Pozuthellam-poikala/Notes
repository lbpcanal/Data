பொழுதெல்லாம் பொய்களா.... அப்பப்பா....?
+++++++₹₹₹₹₹₹₹₹₹₹₹₹₹₹₹₹₹₹₹₹+++++++

பொய்களை அளவோடு சொல்லும்போதுதான் அது உண்மை போல் தெரியும் .
தனியாக பொய்களையே அன்றாடம் சொன்னால் அது அடிக்கடி வெளுத்துப் போகும் .
அப்படித்தான் கீழ்பவானி கால்வாய் சீரமைப்பு எதிர்ப்பாளர்கள் மனம் போன போக்கில் தோன்றியதையெல்லாம் அன்றாடம் பேசிஅம்பலமாகி வருகிறார்கள்.

பொய் :1

200 கிலோ மீட்டர் நீளமுள்ள வாய்க்காலில் 140 இடங்களில்சேதமடைந்த பகுதிகளில் சீரமைத்து வேலை செய்வதை முழுவதும் கால்வாய் முழுவதும் கான்கிரீட் போடுகிறார்கள் என்று பொய்யான பரப்புரையை மக்களிடம் அன்றாடம் கட்டமைத்து வருகின்றனர்.

 மிகத் தெளிவாக நீர்வளத் துறையின் கூடுதல் செயலாளர் அவர்களுடைய அறிக்கை எவ்வளவு பகுதியில் வேலை நடைபெறும் என்று அறிவித்து இருக்கிறது .
அந்த அறிவிப்பையும் கடந்து தற்போது ஸ்லேப் பதிப்பது மாற்றப்பட்டு சுவர்கள் அமைப்பதால் வெறும் 13% அதாவது 27 கி.மீ அளவு மட்டுமே கட்டுமானம் செய்யப்படுகிறது .
ஆனால் இதை ஊதிப் பெருக்கி அன்றாடம் பொய்யான தகவலை பரப்பி
கால்வாய் முழுவதும் 200 கிலோமீட்டர் நீளமும் கான்கிரீட் போடுவதாக மக்களிடம் தவறான தகவல்களை அன்றாடம் பரப்பி வருகின்றனர். 

பொய் :2
 சீரமைப்பு வேலைகள் செய்தால் கீழ்பவானி பாசனப் பகுதி முழுவதும் பாலைவனம் ஆகிவிடுமாம்.
 நமது கேள்வி  சீரமைப்புக்கு பிறகும் 255 நாட்கள் விடுகிற தற்போதைய அளவான 36 டிஎம்சி தண்ணீரை இதே பாசன பரப்பிற்குள்   விடுவார்களா ?
அல்லது இந்தப் பாசனப் பரப்பை ஒதுக்கிவிட்டு நேரடியாக பவானி ஆற்றில் திறந்து விட்டு வங்க கடலில் கலப்பார்களா?
  பாலைவனமாகிவிடும்.. பாலைவனமாகிவிடும் என்று பிரச்சாரம் செய்தால் எப்படி ஒப்புக் கொள்வது? சீரமைப்புக்கு பிறகு வழக்கம்போல 36 டிஎம்சி தண்ணீரை இதே பாசன பரப்பிற்குள் அதே255 நாட்கள் வரும் என்பதுதான் திட்ட அறிக்கையில் பொதுப்பணித்துறை  தெரிவித்துள்ள செய்தியாகும்.
 அப்படியிருக்க பாலைவனம் ஆகிவிடும் என்று யாரை ஏமாற்றப் பார்க்கிறார்கள்.

பொய் :3
ஆய்வறிக்கை என்ற பெயரில் ஒரு அறிக்கையை 18/ 04 /2022 அன்று ஈரோடு மாவட்ட ஆட்சித் தலைவரிடம் கொடுத்துவிட்டு அதை பொதுவெளியில் வெளியிட்டுள்ளனர் .
முதலில் அந்த அறிக்கையை தயாரித்தவர் யார்?
 அந்த அறிக்கை தயாரிக்க எடுத்துக்கொண்ட தரவுகள் எந்த மூலத்தில் இருந்து எடுக்கப்பட்டது என்ற விபரம் எங்கே?
 ஒரு ஆய்வறிக்கை ஒரு பாசனப்பரப்பு சிக்கலை பேச வருகிறது என்றால் அந்தப் பாசனப் பரப்பின் சிக்கலை மிக விரிவாகப் பேசி தமிழ்நாடு அரசின் சட்டமன்றத்தில் ஏற்றுக்கொள்ளப்பட்ட மோகனகிருஷ்ணன் குழுவின் அறிக்கை பற்றி இந்த அறிக்கை எங்கும் எதுவும் குறிப்பிட வில்லையே ஏன்?

 இந்த அறிக்கை உண்மையான ஆய்வறிக்கையாக இருந்தால் காவிரி நடுவர் மன்றத் தீர்ப்பில் குறைக்கப்பட்டுள்ள ஒன்பது டிஎம்சி தண்ணீரை பற்றிப் பேசி தற்போது காவிரி நடுவர் மன்றம் கீழ்பவானி பாசனத்திற்கு வழங்குகிற தண்ணீர் அளவான 19+9 ஆக 28 டிஎம்சி அளவை எப்படிக் கையாள்வது என்பதை பற்றி எங்காவது சொல்லி இருக்கிறதா?

 காவிரி தீர்ப்பை பற்றியே பேசாமல் கீழ்பவானி பாசன பகுதியில் பாசன சிக்கலை ஒரு அறிக்கை எப்படித் தீர்க்க முடியும்?
 இதையெல்லாம் கடந்து இந்த அறிக்கை தற்போது நீர்வளத் துறையால் முன்வைத்திருக்கிற சீரமைப்பு திட்டத்தை மாற்றக் கூறுகிறது அப்படியானால் அந்த சீரமைப்பு திட்டத்தில் என்னென்ன விவரங்கள் சொல்லப்பட்டிருக்கிறது அந்த விவரங்கள் எதற்காக சொல்லப்பட்டிருக்கிறது என்பதை எல்லாம் அலசி ஆராய்ந்து அது எந்த வகையில் தவறானது என்பதனை எங்குமே பேசவில்லையே ஏன்? அதனைக் கடந்து இந்த அறிக்கையில் ஆயக்கட்டு பகுதியிலிருந்து ஆயக்கட்டு அல்லாத பகுதிகளுக்கு தண்ணீர் கொண்டு செல்வது தவறானது என்று சொல்லப்பட்டிருக்கிறது.
 ஆனால் இந்த அறிக்கையை முன் வைத்தவர்கள் அனைவரும் ஆயக்கட்டு அல்லாத பகுதியில் பாசனம் பெறுவதை நியாயப்படுத்தி அந்த பாசனத்துக்கு Riparian உரிமை உண்டு என்று சொல்லுகிறார்களே இது முரண் இல்லையா?
 எனவே தொடர்ந்து கீழ்பவானி பாசன பகுதி முழுவதும் பொய்யை கோயபல்ஸ் போல தொடர்ந்து பிரச்சாரம் செய்து வருவதால் தேவையற்ற பதட்டத்தையும் குழப்பத்தையும் உருவாக்கி வருகிறார்கள் .
ஆனால் உண்மை இதற்கு நேர் மாறானது சீரமைப்புத் திட்டம் உபரியாக கசிவு ஆகும்300 கன அடி தண்ணீரை மட்டுமே கட்டுப்படுத்துவதாக மிகத்தெளிவாக அறிக்கை சொல்கிறது .
நீர்வளத் துறையின் கூடுதல் செயலாளர் அவர்கள் உயர் நீதிமன்ற வழிகாட்டுதல்படி சீரமைப்பு எதிர்ப்பாளர்கள் முறையீடு செய்துள்ள மனுவை நிராகரித்து வெளியிட்டுள்ள அறிக்கையை ஏன் பொதுவெளியில் வெளியிடவில்லை
 அதை ஊடகங்களுக்கும் மக்களுக்கும் தெரியாமல் வைத்துக்கொண்டு அனைவரையும் திசைதிருப்பி கொண்டிருப்பது ஏனென்று விளக்கம் அளிக்க வேண்டும் என்று கேட்டுக்கொள்கிறோம்.

கி.வே.பொன்னைய