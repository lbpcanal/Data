2022ஏப்ரல் மாதம் கீழ்பவானி பாசனத்தின் புஞ்சை பாசனம் முடிவடைந்தவுடன் கீழ்பவானி கால்வாய் சீரமைப்புக்கான வேலைகளை தொடங்குவதில் பொதுப்பணித் துறையும் ,மாவட்ட நிர்வாகமும் முழுமூச்சாக செயல்பட்டு வருகின்றனர்.

 சீரமைப்பு வேலைகளுக்கு கால்வாயை ஆய்வு செய்வதற்காக கோட்டாட்சியர் பிரேமலதா அவர்களும் அவரோடு வட்டாட்சியர் கார்த்திக் அவர்களும் பொதுப்பணித்துறை அதிகாரிகளும் சென்னிமலை பகுதிக்கு சென்ற பொழுது அங்கு சிலர் கோட்டாட்சியர் அவர்களின் வேலைக்குத் தடை ஏற்படுத்தியதாகவும் மரங்கள் வெட்டுவது குறித்து விளக்கம் அளிக்க வேண்டும் என்று கேட்டதாகவும் செய்திகள் வெளிவந்திருந்தது.

 உடனடியாக இதுகுறித்து மாவட்ட நிர்வாகத்தின் கவனத்திற்கு கொண்டு வருவது என்ற முடிவினை பாசன கூட்டமைப்பு நிர்வாகிகளும் ஈரோடு மாவட்டத்திலுள்ள பல்வேறு விவசாய சங்கத் தலைவர்களும் பேசி முடிவு செய்து அதன் அடிப்படையில் இன்று காலை மாவட்ட வருவாய் 
அதிகாரி திரு முருகேசன் அவர்களை சந்தித்தோம். 
கீழ்பவானி பாசனக் கால்வாய் சீரமைப்பிற்கு தடை ஏற்படுத்தும் சக்திகளைக் குறித்தும் அவர்கள் செய்யும் பொய் பிரச்சாரத்தை விளக்கியும் மனு அளித்தோம்.
 அத்தோடு செயற்பொறியாளர் அவர்களை சந்தித்து இந்த மனு கொடுத்ததோம்.
 செயற்பொறியாளர்; செயற்பொறியாளர் அலுவலகத்தில் பவர் பாயிண்ட் மூலம் கீழ்பவானி திட்டத்தில் நடைபெற உள்ள இந்த மிகப்பெரிய சீரமைப்பு வேலைகளின் பரிமாணத்தை ஒவ்வொன்றாக திரையில் போட்டு விளக்கம் அளித்ததார்.
 ஒவ்வொரு பொறுப்பாளர்களும் கேட்ட சந்தேகங்களுக்கு பொறுமையாகவும் நீண்ட நேரமும் விளக்கம் அளித்து வேலைகள் எவ்வாறு செய்யப்படும் அதனால் எவ்வாறு நீர் சேதாரம் கட்டுப்படுத்தப்படும் என்பதை விளக்கினார்கள்.

பிறகு கூட்டமைப்பு நிர்வாகிகள் அனைவரும் மாண்புமிகு அமைச்சர்
 சு. முத்துசாமி அவர்களை சந்தித்து கோட்டாட்சியர் அவர்களின் ஆய்வு பணிக்கு ஏற்படுத்தப்பட்ட இடையூறு குறித்து எடுத்துச் சொல்லி அவரிடம் மனு கொடுத்தோம்.
 மாவட்ட அமைச்சர் அவர்கள் இதுபோன்ற நடவடிக்கைகளை தான் அனுமதிப்பதில்லை என்றும் தன்னுடைய பொறுப்பில் இந்த பிரச்சனை கையில் எடுக்கப்பட்டு தான் இதனை சுமுகமாக எடுத்துச் செல்வதற்கான வேலைகளை செய்து வருவதாகவும் அதில் இதுபோன்ற நடவடிக்கைகள் இருக்குமேயானால் தான் அது குறித்து தனது கருத்தை சம்பந்தப்பட்டவர்களிடம் பேசி வேலைகள் நடைபெறுவதற்கான உதவிகளைச் செய்வதாக தெரிவித்தார்கள்.
 கீழ்பவானி பாசனத்தில் தற்போது நடைபெறுகின்ற வேலைகள் ஒரு சிலர் பொய்ப் பிரச்சாரம் செய்வதைப் போல கால்வாய் முழுவதையும் கான்கிரீட் தளம் போட்டு செய்கின்ற வேலை அல்ல.
 தேர்ந்தெடுக்கப்பட்ட மிகப்பெரிய நீர் சேதாரம் அதிகமாக உள்ள பகுதிகளில் வலுவான பக்கச் சுவர்கள் அமைத்து சேதாரங்களை குறைப்பது மட்டுமே என்பதைசெயற்பொறியாளர் அவர்கள் அளித்த அந்த பவர்பாயிண்ட் விளக்கத்திலிருந்து யாரும் புரிந்து கொள்ள முடியும்.
 இதேபோன்ற ஒரு பவர்பாயின்ட் விளக்கத்தை வேளாண் குறைதீர்க்கும் நாளிலும் ஏற்பாடு செய்யலாம் என்று மாவட்ட வருவாய் அதிகாரி அவர்களும் தெரிவித்தார்கள்.
 ஆயக்கட்டுப் பாசனதாரர்களின்பாசன உரிமையப் பாதுகாக்க ஒன்றிணைவோம்!

செய்தி:
கி.வே.பொன்னையன்
14/03/2022