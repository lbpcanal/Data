கீழ்பவானி கால்வாய் சீரமைப்பு வேலைகள் தொடங்குவதில் குழப்பம் நிலவுவது ஏன்?
         
கீழ்பவானி ஆயக்கட்டு விவசாயிகளின் நலனைப் பாதுகாக்க தமிழ்நாடு அரசு 710 கோடி ரூபாய் செலவில் கால்வாய் பாசனக் கட்டமைப்பை சீரமைப்பதற்கான ஒரு திட்டத்தை முன்வைத்து அதை செயல்படுத்துவதற்கு முனைந்துள்ளது.

 இந்நிலையில் ஆயக்கட்டுப் பாசனப் பகுதியில் இருந்துதண்ணீரை சட்டவிரோதமாக பயன்படுத்துவோர் தங்களது அரசியல் பலத்தின் காரணமாக சீரமைப்பு வேலைகளை முடக்க முற்பட்டுள்ளனர்.

 கீழ்பவானி பாசனக் கால்வாய் பாசனத்துக்கு என்றே வடிவமைக்கப்பட்டது குடிநீருக்கானது அலல என்று நீர்வளத் துறையின் செயலாளர் மிகத் திட்டவட்டமாக அறிவித்துள்ளர்.
சாரு அறிவித்திருந்த போதும் ஆயக்கட்டு விவசாயிகளின் பிரச்சினையை குடிநீருக்கான மக்கள் பிரச்சனையோடு திட்டமிட்டு இணைத்து மக்களை குழப்பத்திற்கு ஆளாக்கியுள்ளனர்.

 கடை மடை விவசாயிகளுக்கு முழுமையாகத் தண்ணீர் கிடைக்காமல் ஒவ்வொரு நாளும் 25000(இருபத்தி ஐயாயிரம்) ஏக்கர் நிலம் தண்ணீரின்றி முறைவைத்து தண்ணீர் கொடுப்பதாக பாசன சபையும், பொதுப்பணித் துறையும் அதிகாரபூர்வமாக தெரிவித்து வருகிறார்கள்.

 உண்மை நிலை இவ்வாறு இருக்க இந்தப் பிரச்சனைக்கு பொறுப்பேற்றிருக்கிற மாவட்ட அமைச்சர் அவர்கள் ஒருமுறைகூட ஆயக்கட்டு விவசாயிகளை முறையாக அழைத்து அவர்களது குறைகளை பொதுப்பணித்துறை, பாசன சபை உள்ளிட்ட முத்தரப்பு பேச்சுவார்த்தையை நடத்தவே இல்லை.
 கீழ்பவானி பாசனத்தில் ஆயக்கட்டு உரிமை பெற்று இருந்தும் தண்ணீர் பெறாத விவசாயிகளுடன ஒருமுறைகூட அதிகாரபூர்வமாக அமைச்சர் அவர்கள்  இதுவரை பேசவே இல்லை என்பதை மிகுந்த கவலையோடு பதிவு செய்கிறோம்.

 மாறாகஆயக்கட்டு உரிமை இல்லாதவர்கள்,
 கால்வாய்க்கு தொடர்பில்லாத வர்களோடு தொடர்ந்து பேசிக் கொண்டே இருக்கின்றார்.

 இன்று வரை எந்த முடிவும் எட்டப்படவில்லை.....!
 பெருந்துறையில் நடைபெற்ற சீரமைப்பு எதிர்ப்பு மாநாட்டில் திராவிட முன்னேற்றக் கழகத்தின் மாநில சுற்றுச்சூழல் அணி செயலாளர் கார்த்திகேய சிவசேனாபதி அவர்களும்
 ஈரோடு கிழக்கு மாவட்ட விவசாயிகள் அணி செயலாளர்
 ஆர் .பி .சண்முகம் அவர்களும் பெருந்துறை கிழக்கு ஒன்றிய செயலாளர் பெரியசாமி அவர்களும் கட்சியின் ஒப்புதலோடு கலந்து கொள்கிறோம் என்று அறிவித்துவிட்டு கலந்து கொண்டார்கள்.

 அந்த மாநாட்டில் கார்த்திகேய சிவசேனாபதி அவர்கள் ஆயக்கட்டு விவசாயிகள் சங்கத் தலைவர்களை மிகவும் தரக்குறைவாகவும் அவர்களுடைய அரசியல் வாழ்வை கேவலப்படுத்துகின்ற வகையிலும் பேசியது காணொளிகள் வழியாக தொடர்ந்து பரப்புரை செய்யப்பட்டு வருவதை அனைவரும் அறிவார்கள்.
மாநாட்டில் வெள்ளகோவில்
 முன்னாள் அமைச்சர் துரை ராமசாமி அவர்களின் பேரன் விஸ்வேஸ்வரன் அவர்கள் அதிமுகவின் தலைவராக சேனாபதி அவர்களோடு கைகோர்த்து கலந்து கொண்டதையும் சுட்டிக் காட்ட விரும்புகிறோம்.

 திமுக அரசு நடுநிலையோடு இந்தப் பிரச்சனையைக்.
 கையாண்டு வருகிறது என்று ஈரோடு அமைச்சர் அவர்கள் தெரிவித்தார்கள்
 ஆனால் திராவிட முன்னேற்றக் கழகம் ஆளுங்கட்சியாக இருக்கிற போது அந்தக் கட்சியின் மாநில, மாவட்ட, ஒன்றிய நிர்வாகிகள் சீரமைப்பு எதிர்ப்பு மாநாட்டில் அதிகாரபூர்வமாக கலந்து கொண்டதும்;
 அமைச்சர் தலைமையில் அதிகாரபூர்வமாக நடத்துகிற பேச்சுவார்த்தைகளில்  எதிர்ப்பு தரப்பை திமுகவின் மாநில நிர்வாகி கார்த்திகேய சிவசேனாபதி அவர்கள் வழி நடத்துவதும் திமுக உண்மையிலேயே நடுநிலைமை யாக இருக்கிறதா என்பதை நாட்டு மக்கள் தெரிந்து கொள்ள விரும்புகிறார்கள்.

  மேலும் இந்தப் பாசன பகுதியில மூன்றில் ஒரு பங்கு பகுதிக்கு பொறுப்பாக உள்ள ஒரு அமைச்சர் கடைமடைக்கு தண்ணீர் கிடைக்காத கவலையோடு இருக்கிற அரவக்குறிச்சி சட்டமன்ற உறுப்பினர் உட்பட யாரையும் வைத்து நேருக்கு நேர் பாதிக்கப்பட்டவர்களோடு கலந்து பேசவே இல்லை .

தொடர்ந்து ஆயக்கட்டு உரிமையை பாதிக்கின்ற வகையில் கருத்துக்களை முன்வைத்து வருகின்றவர்களிடம் மட்டுமே கருத்துக்கள் கேட்கப்பட்டது .
பொதுவெளியில் பரப்பப்பட்டது!

 இன்றைக்கு ஆயக்கட்டு விவசாயிகளின உரிமை பறிபோய்விடும் நிலைமை உருவாகியுள்ளது.

 மேலும் ஈரோடு மாவட்ட மக்களின் ஒற்றுமையை பாதிக்கிற ஒரு நிகழ்வாக இந்தப் பிரச்சனை தொடர்ந்து தீர்க்கப்படாமல் நீடிப்பது இதைக் கையாண்டவர்களுடைய அணுகுமுறையின் காரணமாக ஏற்பட்ட பாதிப்புகள் தான்.

 எனவே மாண்புமிகு முதல்வர் அவர்களும்,
 நீர்வளத் துறை அமைச்சர் அவர்களும் 
இந்தப் பிரச்சனையில் ஆயக்கட்டு விவசாயிகள் தரப்பை அழைத்துப் பேசி ஆயக்கட்டு விவசாயிகளின் உரிமைக்காக தமிழறிஞர் டாக்டர்கலைஞர் அவர்களின் காலத்தில் கொண்டுவரப்பட்ட சீரமைப்புத் திட்டத்தை முழுமையாக நிறைவேற்ற நடவடிக்கை எடுக்க வேண்டுகிறோம்.

இப்படிக்கு,

எஸ். பெரியசாமி
 தலைவர் 
கி.வே .பொன்னையன்
 செயலாளர் 
மங்கலப்பட்டி சண்முகராஜ் பொருளாளர் 
கீழ்பவானி ஆயக்கட்டு பாசனதார்கள் சங்கம் 
சுப்பு (எ) முத்துசாமி
 வழக்கு பிரிவு பொறுப்பாளர் ,ஆயக்கட்டு பாசனதாரர்கள் சங்கம்.

 அறச்சலூர் செல்வம் ,
தமிழ்நாடு இயற்கை விவசாயிகள் கூட்டமைப்பு.
12/05/2022