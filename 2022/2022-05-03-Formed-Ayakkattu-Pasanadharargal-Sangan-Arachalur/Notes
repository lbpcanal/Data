கீழ்பவானி ஆயக்கட்டு பாசனதாரர்கள் சங்கத்தின் அறச்சலூர் கூட்ட முடிவுகள்.
      ₹₹₹₹₹₹₹₹₹₹₹₹₹₹₹₹₹₹₹₹₹

ஈரோடு மாவட்டம் அறச்சலூரில்
03/05/2022  அன்றுநடைபெற்ற பல்வேறு விவசாய அமைப்புகளின் பொறுப்பாளர்கள் கலந்துகொண்ட அமைப்புக் கூட்டத்தில்
 கீழ்பவானி ஆயக்கட்டு பாசன உரிமையைப் பாதுகாக்க
 "கீழ்பவானி ஆயக்கட்டு பாசன தாரர்கள் சங்கம்" 
என்ற பெயரில் ஒரு அமைப்பை நிறுவிக் கொள்வது என அமைப்பு கூட்டத்தில் முடிவு செய்யப்பட்டது.

இந்த சங்கத்தின் தலைவராக
 எஸ் .பெரியசாமி அவர்களும் செயலாளராக 
கி.வே. பொன்னையன் அவர்களும் பொருளாளராக 
மங்கலப்பட்டி எம் .வி. சண்முகராஜ் அவர்களும்
 துணைத் தலைவராக 
மொஞ்சனூர் சதாசிவம் அவர்களும் தேர்வு செய்யப்பட்டனர்.

சங்கத்தின் தலைவர்  எஸ்.பெரியசாமி அவர்கள் தலைமையில் பிறகு நடைபெற்ற கூட்டத்தில் கீழ்க்கண்ட முடிவுகள் எடுக்கப்பட்டுள்ளது.

1)
 கீழ்பவானிக் கால்வாய் சீரமைப்பு வேலைகள் கடந்த ஆண்டு தொடங்கப்பட்டது.
 2021 ஆம் ஆண்டு ஏற்பட்ட அரசியல் மாற்றத்தினால்  வேலைகள் தொடர்ந்து செய்ய இயலாத நிலை ஏற்பட்டது.
    2021 ஆம் ஆண்டு நன்செய் பாசன காலத்தில்
 கால்வாயில் பல இடங்களில் தொடர்ந்து உடைப்பு ஏற்பட்டு பாசனத்தில் ஒரு உறுதியற்ற தன்மை உருவானது .
கீழ்பவானி சீரமைப்பு வேலைகள் இந்த ஆண்டு முழுமையாக நடைபெறும் என்று நீர்வளத் துறை அமைச்சர் மாண்புமிகு துரைமுருகன் அவர்கள் சட்டமன்றத்தில் நீர்வளத் துறை மானியக் கோரிக்கையின் மீது நடைபெற்ற விவாதத்தில் மிகத்தெளிவாக
 அறிவித்துள்ளார்கள்.

இந்த ஆண்டு ஏப்ரல்- 30ஆம் தேதி தண்ணீர் நிறுத்தப்பட்டுவிட்டது .

இன்னும் ஓரிரு நாட்களில் கால்வாயில் தண்ணீர் முற்றாக வடிந்துவிடும்.
 எனவே நீர்வளத்துறை எவ்வித காலதாமதமுமின்றி வேலைகளை தொடங்கிக் கால்வாயை சீரமைத்து பாசனக் கட்டமைப்பை உறுதிப்படுத்த வேண்டும் .

கிடைத்திருக்கின்ற 90 நாள் கால இடைவெளியை மாவட்ட நிருவாகமும், நீர்வளத்துறை தலைமைச் செயலாளர் அவர்களும் கவனத்தில் கொண்டு இந்த கால்வாயில் முழுமையாக சீரமைப்பு வேலைகள் நடைபெறுவதற்கு உரிய வழிகாட்டுதல்களை வழங்க வேண்டும் என கீழ்பவானி ஆயக்கட்டு பாசன தாரர்கள் சங்கம் கேட்டுக் கொள்கிறது .

2 )
 கீழ் பவானி ஆயக்கட்டு உரிமை பெற்ற விவசாயிகளின் பாசன உரிமையைப் பறிப்பதற்கான சூழல்  தற்போது உருவாகியுள்ளது.

 ஆயக்கட்டு பாசனத்திற்கு வெளியில் உள்ள நிலங்களுக்கு கீழ்பவானி தண்ணீரில் பங்கீடு வேண்டும் என்ற குரல் சில தவறான சக்திகளால் முன்வைக்கப்பட்டு வருகிறது .

மேலும் பாசனத்திற்கு என்றே அளவீடு செய்து வெட்டப்பட்டுள்ள கால்வாயை குடிநீர் தேவைக்கான செறிவூட்டும் கால்வாயாக மாற்றுவதற்கு கோரிக்கைகள் முன்வைக்கப்பட்டு மக்கள் நடுவில் தவறான பரப்புரைகள் நடைபெற்று வருகிறது.
இந்த நிலைமைகளைக் கவனத்தில் கொண்டு கீழ்பவானி ஆயக்கட்டு பாசன தாரர்களின் உரிமையைப் பாதுகாக்கின்ற வகையில் வருகிற #ஜூன் மாதம் ஈரோடு மாவட்டம் சிவகிரியில்
 #"கீழ்பவானி ஆயக்கட்டுப் பாசன உரிமை பாதுகாப்பு மாநாடு"

 நடத்துவது இந்த மாநாட்டில் பெருந்திரளான ஆயக்கட்டு விவசாயிகளை கலந்து கொள்ளச் செய்வது 
மேலும் நீரியல் வல்லுனர்களும் பொருளியல் வல்லுனர்களும கலந்துகொண்டு ஆயக்கட்டு பாசன உரிமை குறித்த விழிப்புணர்வை ஏற்படுத்துவது என்று தீர்மானிக்கப்பட்டுள்ளது .

அதற்கான வேலைகளை இன்று முதல் தொடங்குவது என்றும் அதற்கான மாநாட்டுக் குழுவை அமைத்துக் கொள்வது என்றும் தீர்மானம் செய்யப்பட்டுள்ளது.

சங்கத்தின் செய்தித் தொடர்பாளர்கள்
 கி.வே. பொன்னையன்
 கே .ஆர். தங்கராஜ்
 சுப்பு   
ஆகிய மூவரும் பொறுப்பேற்று செயல்படுவது என்றும் தீர்மானிக்கப்பட்டுள்ளது.


இப்படிக்கு
கி.வே.பொன்னையன்
செயலாளர்
கீழ்பவானி ஆயக்கட்டுப் பாசனதாரர்கள் சங்கம்.
03/05/2022
