பசுமைத் தீர்ப்பாய வழக்கில்
 கீழ்பவானி ஆயக்கட்டு விவசாயிகளின் தரப்பையும் இணைத்துக் கொள்ள பசுமைத் தீர்ப்பாயம் ஆணை!

        சில ஊராட்சி தலைவர்கள்  கீழ்பவானி கால்வாய் சீரமைப்பிற்காக நான்கு லட்சம் மரங்கள் வெட்டப்படுவதாக கற்பனைக்கு எட்டாத கதையைச் சொல்லி  சீரமைப்பு வேலைகளை முடக்கும் பொருட்டு தென்மண்டல பசுமை தீர்ப்பாயத்தில் வழக்கு தொடுத்தனர் .

அந்த வழக்கு இன்று 22 .7 .2022  தென்மண்டல பசுமைத் தீர்ப்பாயத்தின் முன் விசாரணைக்கு வந்தது.

 அப்பொழுது கீழ் பவானி ஆயக்கட்டு விவசாயிகள் சார்பாக இந்த "அணைக்கட்டின் பங்குதாரர்களும்  ஆயக்கட்டு விவசாயிகளே ஆவர்" எனவே எங்களது கருத்துக்களையும் கேட்டு முடிவு எடுக்க வேண்டும் என்ற கோரிக்கையை முன்வைத்து ஒரு இடைநிலை மனுவை நமது வழக்கறிஞர் தங்கவேல் அவர்கள் தாக்கல் செய்திருந்தார் .

அந்த மனுவின் மீதான விசாரணையும் இன்று நடந்தது .
அப்பொழுது அரசு தரப்பில் முன்னிலையாகி வாதிட்ட வழக்கறிஞர் சண்முகநாதன் அவர்கள் 4 லட்சம் மரங்கள் வெட்டப்படுவதாக தவறான தகவல் கொடுத்துள்ளனர் 14,158 (பதினான்கு ஆயிரத்து நூற்று ஐம்பத்தி எட்டு) மரங்கள் மட்டுமே வெட்டப்பட உள்ளது என்ற புள்ளி விபர அறிக்கையை தாக்கல் செய்து இந்த வழக்கை தள்ளுபடி செய்ய வேண்டும் என்று கோரிக்கை வைத்தார் .
அதேபோல இடைநிலை மனுத் தாக்கல் செய்துள்ள வழக்கறிஞர் தங்கவேல் அவர்கள் இந்தக் கால்வாய்க்கே தொடர்பு இல்லாத ஊராட்சித் தலைவர்கள் மனுதாரர்களாக இருக்கும் பொழுது
 இந்த அணையைக் கட்டவும் கால்வாயை வெட்டவும் பாசன மேம்பாட்டுக் கட்டணம் செலுத்தியுள்ள ஆயக்கட்டு விவசாயிகளின் தரப்பையும் இதில் கேட்க வேண்டும் என்று உறுதிபட வாதிட்டார் .
ஊராட்சித் தலைவர்கள் சார்பில் முன்னிலையான வழக்கறிஞர் 
ஆனந்த மூர்த்தி அவர்கள் ஆயக்கட்டு விவசாயிகளை சேர்ப்பதற்கு எதிர்ப்பு தெரிவித்தார்.
 அரசு வழக்கறிஞர்  சண்முகநாதன் அவர்கள்ஆயக்கட்டு விவசாயிகள்தான் இதில் பயனாளிகள் அவர்கள் கருத்து கேட்கப்பட வேண்டும் என்று ஆயக்க்கட்டு விவசாயிகளுக்கு ஆதரவாக வாதிட்டார்.
 இறுதியாக பசுமைத் தீர்ப்பாய நீதிபதிகள் புஷ்பா சத்தியநாராயணன் மற்றும் தொழில்நுட்ப பிரிவு உறுப்பினர் சத்திய கோபால் இருவரும் ஆயக்காட்டு விவசாயிகளின் சார்பில் தாக்கல் செய்யப்பட்டுள்ள இடைநிலை மனுவை ஏற்று அவர்களையும் இந்த வழக்கின் ஒரு தரப்பினராக வாதிட இசைவளித்து இன்று நண்பகல் ஆணையிட்டுள்ளார்கள்.

 மீண்டும் வருகிற ஐந்து 05/08/2022 வெள்ளிக்கிழமை அன்று வழக்கு விசாரணை நடைபெறும் என்றும் அப்பொழுது ஆயக்கட்டு விவசாயிகள் தரப்பு கருத்துக்களை முன்வைத்து வாதிடமவும் இசைவளித்துள்ளார்கள்.

தகவல் அளித்தவர்.
வழக்கறிஞர் தங்கவேல்.

இப்படிக்கு

கி.வே.பொன்னையன்
சுப்பு

குழுவிற்காக

22/07/2022