கீழ்பவானிஆயக்கட்டு உரிமை குறித்த ஒரு அரிய தகவலை கீழே பதிவிடுகின்றோம்.
              ++++++++++++++++

கீழ்பவானி ஆயக்கட்டு பாசன உரிமை என்பது சரஸ்வதி பூஜை கடலை பொரி போல் சும்மா கிடைத்தது அல்ல.
    வரையறுக்கப்பட்ட நிலங்கள் முறையாக ஆயக்கட்டில் சேர்க்கப்பட்டு அவர்களுக்கு பாசன அபிவிருத்தி வரி கட்டுவதற்கு முறையான நோட்டீசும் வழங்கப்பட்டுள்ளது.
 அப்படி பணம் கட்டும்போது  நிலத்தை மேம்படுத்தி தண்ணீர் எடுத்து சாகுபடி செய்ய வேண்டும் என்பது ஆயக்கட்டு விதியாக இருந்திருக்கிறது.

 அந்த விதிப்படி அன்றைய ஈரோடு தாலுகா பசுவபட்டி கிராமம்
 சுப்பராய கவுண்டர் என்பவர் தனது நிலத்தை மேம்படுத்தி தண்ணீர் எடுத்து சாகுபடி செய்யாமல் இருந்திருக்கின்றார்.
 1962 ஆம் ஆண்டு பசுவபட்டி சுப்பராய கவுண்டர் அவர்களுக்கு ஈரோடு அபிவிருத்தி பிரிவு தாசில்தார் ஒரு அறிக்கை அனுப்புகின்றார் .
அந்த அறிக்கையில் நீங்கள் பெர்மிட் வழங்கப்பட்டபடி தண்ணீர் எடுத்து பாசனம் செய்து சாகுபடி செய்யாமல் உள்ளீர்கள்.
 இந்த நோட்டீஸ் கிடைத்த ஒரு மாத காலத்திற்குள் குறிப்பிட்ட நிலத்தை மேம்படுத்தி சாகுபடி செய்ய வேண்டும் தவறினால் உங்களது நிலம் ஆயக்கட்டு பட்டியலில் இருந்து நீக்கப்பட்டு விடும் என்று அறிவிக்கை செய்துள்ளார்.

 அத்தோடு இந்த அறிவிக்கையை பசுவபட்டி கர்ணம் கண்காணித்து அந்த நிலத்தில் சாகுபடி செய்யவில்லை என்றால் அந்த நிலத்தை ஆயக்கட்டில் இருந்து நீக்க வேண்டும் என்றும் உத்தரவிட்டு உள்ளார்.
 இதன் மூலம் நாம் புரிந்து கொள்வது 

கீழ் பவானி ஆயக்கட்டு உரிமை என்பது அவ்வளவு சாதாரணமாக வழங்கப்பட்டு நிலங்கள் சாகுபடிக்குள் கொண்டுவரப்படவில்லை என்பதாகும்.

 இரண்டு நிபந்தனைகளை நிறைவேற்றித் தான் இன்றைய ஆயக்கட்டு உரிமையை கீழ்பவானி விவசாயிகள் பெற்றுள்ளனர்.
 1) ஒவ்வொரு ஆண்டும்  ஒருபசலிக்கு ரூ 5 வீதம்  இரண்டு பசலிகளுக்குபத்து ரூபாய் ஏக்கர் ஒன்றுக்கு 1955 பாசன கட்டண வரி வசூல் சட்டத்தின்படி அபிவிருத்தி வரி கட்டி உள்ளனர்.

 2) நிலத்தை மேம்படுத்தி சாகுபடி செய்து விளைச்சல் எடுத்து அந்த நிலம் வளர்ச்சி செய்யப்பட்டுள்ளது என்று அரசுக்கு பதிவு செய்துள்ளனர்.

 இவ்வாறு 20 ஆண்டுகள் தொடர்ச்சியாக ஏக்கர் ஒன்றுக்கு பத்து ரூபாய் வீதம் 200 ரூபாய் அபிவிருத்தி வரி கட்டியும், அபிவிருத்தி வரி கட்டிய நிலத்தை மேம்படுத்தி நெல், கடலை, எள் போன்ற பயிர்கள் சாகுபடி செய்வதற்கு ஏற்ற முறையில் தகவமைத்தும் 
நாட்டின் வளர்ச்சிக்கு கீழ் பவானி ஆயகட்டு விவசாயிகள் ஆற்றியுள்ள பங்கு குறிப்பிடத்தக்கதாகும்.

 இவ்வாறுதான் கீழ்பவானி விவசாயிகளின் ஆயக்கட்டு உரிமை நிலைநாட்டப்பட்டுள்ளது.

கி.வே.பொன்னையன்