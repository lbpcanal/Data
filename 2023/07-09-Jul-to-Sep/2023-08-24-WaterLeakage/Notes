கீழ் பவானிக் கால்வாயில் தண்ணீர் திறக்கப்பட்டும் நிலையாக தண்ணீர் கால்வாயில் வருமா என்கிற அச்சம் பெரிதும் உருவாகிவிட்டது...
.

         கீழ்பவானி கால்வாய் சீரமைப்பு திட்டம் என்பது 
அறுபது ஆண்டு காலத்தில் சிதிலமடைந்து தண்ணீர் செலுத்தும் திறனை இழந்துவிட்ட கால்வாயை மறுக்கட்டுமானம் செய்யும் ஒரு மாபெரும் திட்டமாகும்.

இந்தத் திட்டத்திற்கு நபார்டு(NABARD) வங்கியில்ரூ 933 கோடியை அதிக வட்டிக்கு கடன் வாங்கி கால்வாயை காப்பாற்ற வேண்டும் என்று கருதியது .
     இன்றைய அரசியல் கட்சியின் தலைவர்களுக்கு நாட்டின் வளங்களை காப்பது
 பாசனக் கட்டமைப்புகளை காப்பது இலக்கல்ல!
 எப்படியாவது தில்லுமுல்லு செய்து அதிகாரத்தை கைப்பற்றிக் கொள்ள வேண்டும் அந்த அதிகாரத்தால் கிடைக்கிற சமூக மதிப்பு அத்தோடு பெரும் செல்வம் இவைகள் ஒன்றுதான் லட்சியம்.
 இந்த கேடுகெட்ட இலட்சியத்திற்கு இன்றைய தலைவர்கள் ஆளாகிப் போனதன் விளைவு வெள்ளையர்களால் உருவாக்கப்பட்டு பெருந்தலைவர் காமராசர் அவர்களால் நிறைவு செய்யப்பட்ட தமிழ்நாட்டின் இரண்டாவது பெரிய பாசனத் திட்டமான கீழ் பவானி பாசனத்திட்டம்
சின்னாபின்னமாகி சீரழிந்து நிற்கிறது .
நாங்கள் கதறினோம் எல்லா தலைவர்கள் வீட்டுக்கும் சென்றோம் கைகளைப் பற்றிக் கேட்டோம் கால்வாயை காப்பாற்றுங்கள் என்று....
 தலைவர்களோ கால்வாயை விட தன் நிலத்திற்கு அருகிலே தண்ணீர் கிடைக்க வேண்டும் என்று கள்ளச் சிரிப்பு சிரித்துக் கொண்டு தலையை ஆட்டிக்கொண்டு கால்வாயை சீரழிப்பவர்களோடு கைகோர்த்துக்கொண்டு நின்றனர் இதை நாடு பார்த்தது.
 ஆனால் இன்றைக்கு அணையில் தண்ணீர் இல்லை!
 போதிய மழை இல்லை 
நிலத்தில் பயிர்கள் அனைத்தும் காய்கிறது 
மரணப்படுக்கையில் விவசாயின் வாழ்க்கை 
தலைவர்களோ பஞ்சு மெத்தையில் படுத்து உறங்குகிறார்கள்....

 இன்றைக்கு தண்ணீர் வந்து சேருமா? சேர்ந்தாலும் நிலத்திற்கு வருமா?
என்ற பெரும் கவலை மனதை வாட்டுகிறது.
 நிலத்திற்கு வந்தாலும் தொடர்ந்து வருமா என்கிற அச்சத்தை உடைந்து சிதைந்து கிடக்கிற கால்வாயில் நீர் வெளியேற்றம் அதிகமாவது அச்சப்படுத்தி இருக்கிறது.
 வேலையை முழுமையாக செய்யவிடாமல் தடுத்தார்கள் .
வேலை முடிந்து கட்டிடம் முறைப்படி உறுதிப்படுத்தாமலே தண்ணீரைத் திறந்தார்கள்.
 இந்த அலங்கோங்களை எல்லாம் செய்து கொண்டிருப்பவர்கள் ஆட்சியாளர்கள்.
 எனவே காவிரியில் தண்ணீர் கிடைக்காமல் ஒரு பக்கம் தமிழகம் தள்ளாடிக் கொண்டிருக்கிறது. கீழ்பவானி அணையில் உள்ள தண்ணீரையும் முறையாக வயலுக்கு கொண்டு சேர்க்கிற கட்டமைப்பை பாதுகாக்காமல் விவசாயிகளை துடிதுடிக்க வைத்திருக்கிறார்கள்.
 இந்த கொடுமையை எங்கு சொல்லி அழுவது .
சனாதனத்தை எதிர்க்கிறோம் என்று சொல்லிக்கொண்டே ஆட்சியை இந்த அலங்கோலத்தில் நடத்தினால் அனைத்து மக்களின் எதிர்ப்புக்கும் இந்த அரசு ஆளாகும் என்பதை மிகுந்த கவலையோடு சுட்டிக்காட்டுகிறோம்