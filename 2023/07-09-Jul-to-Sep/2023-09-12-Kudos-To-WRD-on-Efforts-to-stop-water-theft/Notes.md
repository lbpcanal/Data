கீழ் பவானி கால்வாயில் நடைபெறும் பகிரங்க தண்ணீர் திருட்டை தடுக்க நடவடிக்கை எடுக்க வேண்டும்!

03/05/2023 மாண்புமிகு தமிழக முதல்வர் அவர்களின் தலைமையில் நடைபெற்ற கீழ்பவானி மேம்பாட்டு கூட்ட முடிவுகளை நடைமுறைப்படுத்த தொடங்கியுள்ள நீர்வளத் துறைக்கு பாராட்டுகள்!

    கீழ்பவானிக் கால்வாயில் பகிரங்கமான தண்ணீர் திருட்டு நடைபெற்று வருகிறது .
இந்தத் தண்ணீரை திருடுகின்றவர்கள் அரசு விதிகளை ஏமாற்றி அனுமதி பெற்று குழாய்கள் பதித்து தண்ணீர் கொண்டு சென்று வருகின்றனர்.
 குறிப்பாக பிரதானக் கால்வாயில் இடது பக்கம் உள்ள ஆயகட்டுப்பகுதிகளிலிருந்து கால்வாயைக் கடந்து ஆயக்கட்டு இல்லாத பகுதிகளுக்கு நெடுந்தொலைவு குழாய்கள் பதித்து தண்ணீரை கடத்துகின்றனர்.
 அடுத்த வகையானது கால்வாயை ஒட்டி வலது புறம்
 விதிகளுக்கு முரணாக கிணறுகளை வெட்டி சட்டவிரோத மின் இணைப்பு பெற்று நெடுந்தொலைவுக்கு தண்ணீரைக் கொண்டு செல்கின்றனர்.
 இவர்கள் கொண்டு செல்லுகிற தண்ணீர் இடது பக்கமானாலும் வலது பக்கமானாலும் கீழ் பவானி  கால்வாயில் ஆயக்கட்டு நிலங்களுக்கு அளந்து கொடுக்கப்பட்ட தண்ணீர் தான். இவைகளை ஒழுங்குபடுத்துவதற்காக 1967 ஆம் ஆண்டு தளர்த்தப்பட்ட விதிகள் என்ற தலைப்பின் கீழ் வழங்கப்பட்ட அரசாணை உள்ளது.(இத்துடன் இணைத்துள்ளோம்) அந்த அரசாணையில் 50 மீட்டருக்கு உள் உள்ள கிணறுகள் திறந்த வெளி கிணறுகள் ஆனாலும் ஆழ்துளை கிணறுகள் ஆனாலும் பாசனம் நடைபெறாத காலத்தில் மட்டும்தான் அந்தக் கிணறுகளின் மோட்டார்களை இயக்க வேண்டும் என்ற நிபந்தனையுடன் மின் இணைப்பு கொடுக்கப்பட்டுள்ளது.
 அதிலும் விதி ஐந்து எக்காரணம் கொண்டும் ஆயக்கட்டு பகுதியில் இருந்து ஆயக்கட்டு அல்லாத பகுதிகளுக்கு தண்ணீர் கொண்டு செல்லக்கூடாது என கடும் நிபந்தனை விதித்துள்ளது.
 ஆனால் அரச்சலூரில் இருந்து மங்களப்பட்டி வரை நூற்றுக்கணக்கான இடங்களில் இடது புறம் இருந்து வலது புறம் குழாய்கள் செல்வதை இப்பொழுது நீர்வளத் துறை படம் பிடித்து பதிவு செய்து வருகிறது.
 அவ்வாறு எடுக்கப்பட்ட படங்கள் சிலவற்றை மாதிரிக்காக பதிவிட்டுள்ளோம் .
அதற்கு அடுத்து தண்ணீரை மூலப்பொருளாகக் கொண்டு இயங்குகிற பல தொழிற்சாலைகள் குறிப்பாக நத்தக்காடையூர் அருகில் மைல் 110 இல் இயங்கி வரும் ஒரு மிகப்பெரிய குளிர்பான நிறுவனம். காஞ்சி கோவிலுக்கு பக்கத்தில் இயங்கி வரும் மினரல் தண்ணீர் தயாரிப்பு நிறுவனம் போன்ற பல நிறுவனங்கள் நேரடியாக தண்ணீரையே மூலப் பொருளாகக் கொண்டு பெரு வணிகம் செய்து வருகின்றனர்.
 இவர்களைத் தவிர பல்வேறு 
M sand தயாரிப்பு நிறுவனங்கள் நூற்றுக்கணக்கான லாரிகளில் கீழ் பவானி தண்ணீரைக் கடத்தி வருகின்றனர்.
 இவைகள் அனைத்தும் உடனடியாக 1967 ஆம் ஆண்டு போடப்பட்ட அரசாணை 2259 dt 03.11.1967 இன்படி ஒழுங்கு செய்ய வேண்டும் என்று 2023 மே -3 ஆம் தேதி சென்னையில் நடைபெற்ற கீழ்பவானி பாசன கட்டமைப்பு மேம்பாடு குறித்த கூட்டத்தில் மாண்புமிகு தமிழக முதல்வர் அவர்களின் தலைமையில் எடுக்கப்பட்ட முடிவுகளாகும்.
இந்த கூட்ட நடவடிக்கையின் படி தற்போது நீர்வளத்துறை சட்டவிரோத தண்ணீர் திருட்டை தடுப்பதற்கு நோட்டீஸ் கொடுக்கத் தொடங்கியுள்ளனர்.
 திருடர்கள் என்று சொன்னபோது சிலர் ஆவேசமடைந்தனர். இப்பொழுது யார், யார் விதிகளுக்கு மாறாக தண்ணீரை திருடிக் கொண்டிருக்கிறார்கள் என்பதனை அரசு வெளியிட்டுள்ள அறிக்கை தெளிவாக காட்டுகிறது.
 நீர்வளத் துறை வெளியிட்டுள்ள விதிகளுக்கு கட்டுப்பட்ட கிணறுகளின் எண்ணிக்கையை இந்த பதிவில் இணைத்துள்ளோம் இடது புறமும், வலது புறமும் சேர்ந்து 475 கிணறுகள் விதிகளுக்கு உட்பட்டு இயங்குவதாக மின் இணைப்பு பெற்று விதிகளுக்கு உட்படாமல் இயங்கி வருகிறது.
 எனவே கீழ்பவானி பாசனக் கட்டமைப்பைக் காப்பாற்றுவது என்பது சீரமைப்பு வேலைகள் செய்வது மட்டும் அல்ல!
 கால்வாயில் மொத்த நீளமும் நடைபெறும் இந்த தண்ணீர் திருட்டை தடுப்பதற்கு நடவடிக்கை எடுப்பதும் ஆகும்.
 இது குறித்து மாண்பமை உயர்நீதிமன்றம் 2 முக்கிய தீர்ப்புகளை வழங்கி உள்ளது. முதலாவது தீர்ப்பை எஸ் எம் சுப்பிரமணியம் என்ற நீதி அரசரும் இரண்டாவது தீர்ப்பை தண்டபாணி என்கிற நீதி அரசரும் வழங்கி அந்தத் தீர்ப்பு எல்லா பாசன கட்டமைப்புகளுக்கும் பொருந்தும் என்று தெரிவிக்கப்பட்டுள்ளது. எனவே தண்ணீர் திருடர்களை அடையாளம் கண்டு பாசன கட்டமைப்பைக் காப்பாற்றுவதற்கு ஆயக்கட்டு விவசாயிகள் அனைவரும் ஒன்றிணைய வேண்டிய தேவை வந்துள்ளது.
அனைத்து பாசனங்களின் ஆயக்கட்டு விவசாயிகளும்
 ஒன்றிணைவோம்!
 ஆயக்கட்டு நிலங்களுக்கு ஒதுக்கப்பட்ட தண்ணீர் திருட்டை தடுத்து நிறுத்துவோம்