கீழ் பவானி ஆயக்கட்டு விவசாயிகளின் உள்ளக் குமுறலை அரசுக்கு எடுத்துச் சொல்லும் ஜூனியர் விகடன் செய்தி ஏட்டிற்கு நன்றி பாராட்டுகிறோம்.
       ‌.   ++++++++++++++++
     ஜூனியர் விகடன் செய்தியாளர் அமைச்சர் முத்துசாமி அவர்களிடம் நீங்கள் "ஆகஸ்ட் -15 அன்று தண்ணீர் திறந்து விட அதிகாரிகளுக்கு தெரிவித்தீர்களா என்று கேட்கின்றார்கள் .
அமைச்சர் முத்துசாமி அவர்கள் அதை "நான்  நான் ஆணையிடவில்லை நீர்வளத்துறை அதிகாரிகளிடம் "ஆகஸ்ட் -15 தண்ணீர் திறந்து விட வேண்டும் என்று ஒரு விவசாயியாக கோரிக்கை வைத்தேன்" என்று உண்மையை மறைத்து பூசி மெழுகுகிறார்.
     நாம் அறிந்த வகையில் இந்திய அரசியல் சட்டத்தின் படி ஒரு அமைச்சர் என்பவர் அமைச்சரைவயின் கூட்டுப் பொறுப்பு மிக்கவர் .
அரசியல் சட்டப்படி உறுதிமொழி எடுத்துக் கொண்டவர் .
அவர் பேசுகிற ஒவ்வொன்றும் அரசின் கருத்துக்களாகவே அதிகாரிகளால் புரிந்து கொள்ளப்படும் .
 அமைச்சராக உள்ள முத்துசாமி அவர்கள் ஆகஸ்ட்- 15 அன்று தண்ணீர் திறக்க வேண்டும் என்று கோரிக்கை வைத்தால் கால்வாய் வேலை முடியாவிட்டாலும் கூட திறந்து விடலாம் என்று இந்த அதிகாரிகள் சொல்லிவிட்டார்கள்.

 அதிகாரிகளை பொறுத்தவரையில் உண்மையான நிலைமையை சொல்லுவதை விட அமைச்சரிடம் "நல்ல பிள்ளை" என்ற பெயர் வாங்க வேண்டும் என்று தான் செயல்படுகிறார்கள்.
 ஆனால் களத்தில் அத்தனை பேரும் மக்கள் முன்னால் அம்பலப்பட்டு போனார்கள்.
 ஆகஸ்ட் -15க்குள் கால்வாய் பணிகளை திட்டமிட்டு முடித்திருக்க வேண்டிய பொறுப்பு
 மாவட்ட அமைச்சருக்கும் ,
நீர்வளத் துறை அதிகாரிகளுக்கும்,
 மாவட்ட நிர்வாகத்தை ஒருங்கிணைத்து நடத்தும் மாவட்ட ஆட்சியருக்கும் உள்ள கூட்டுப் பொறுப்பாகும் .
இந்தக் கூட்டுப் பொறுப்பில் இருந்து மூவரும் தங்கள் கடமையை சரியாக செய்திருந்தால்
 "வேலை முடியவில்லை முடிந்தவுடன் முறையாக தண்ணீர் விட ஏற்பாடு செய்கிறோம்" என்று அறிவித்திருக்க முடியும் .
ஆனால் இன்றைய ஆட்சியில் இருப்பவர்கள் இதையெல்லாம் ஒழுங்கு செய்து உண்மை நிலையை மக்களுக்கு சொல்லி பிரச்சனையை தீர்ப்பவர்களாக இல்லை .
ஏதாவது ஒரு கூட்டம் சத்தம் போட்டால் அதற்கு வால் பிடிக்கிற நிர்வாகம் தான் இங்கே இருக்கிறது. இதைத்தான் ஆகஸ்ட் -15 அன்று
30 இடங்களில் வேலை முடியாமல் இருக்கின்ற பொழுது தண்ணீரை திறப்பதாக ஆணை வெளியிட்டு அம்பலப்பட்டு போனார்கள். இன்றைக்கு ஊடகங்கள்நடந்த தவறை அற உணர்வோடு கேள்வி எழுப்ப தொடங்கியவுடன் தங்களது தவறை மறைத்து பேசுகிறார்கள்.

 "இடிப்பாரை இல்லா ஏமாறா மன்னன் கெடுப்பார் இன்றி தாமே கெடும்".

 என்ற திருவள்ளுவரின் அறிவுரையை மாண்புமிகு முதல்வர் முத்துவேல் கருணாநிதி ஸ்டாலின் அவர்கள் கவனத்தில் கொள்ள வேண்டுகிறோம்.
