கீழ்பவானி பிரதானக் கால்வாய் கரையின் பாதுகாப்பு சுவர் சட்டவிரோதக் கும்பலால் சேதப்படுத்தப்பட்டுள்ளது!
                 ××××××××××××××
        கீழ்பவானி பிரதான கால்வாய் மைல் 40-5-18 என்ற இடத்தில் உள்ள மழை நீர் வடிகால் தொட்டி எனப்படும் Drainage Culvert பகுதியில் கட்டப்பட்டுள்ள கான்கிரீட் சுவரை இடித்து தண்ணீரை திருடும் முயற்சி நடைபெற்று வருகிறது .
இது குறித்து  நீர்வளத்துறை அதிகாரிகள் விரிவான முறையில் திங்களூர் காவல் நிலையத்தில் புகார் செய்துள்ளனர் .
பாதிக்கப்பட்ட பகுதியை சீரமைப்பு செய்ய நீர்வளத் துறை அதிகாரிகள் மேலதிகாரிகளுக்கு முறையாக அறிக்கை செய்தும் உள்ளனர் .
இந்தப் பகுதியில் மறு சீரமைப்பு வேலைகள் செய்யும்போதே சிலர் இங்கு வேலைகள் செய்தால் இதை உடைப்போம் என்று மிரட்டியுள்ளனர். திட்டமிட்டபடி நீர்வளத் துறையினர் சீரமைப்பு வேலைகளை செய்து முடித்துள்ளனர்.
 இருந்த போதும் இந்த சட்ட விரோத கும்பல் கான்கிரீட் பக்கச்சுவரையை இடித்து துளையிட்டு தண்ணீர் திருடும் வேலையை செய்து வருகின்றனர் .
தற்போது கீழ் பவானி பாசன கட்டமைப்பு முழுவதும் சட்டவிரோத கும்பல்களின் செயல்பாடுகள் அதிகரித்து வருகிறது.
 செப்டம்பர் -1 ஆம்தேதி மைல் 35/6  ல் உள்ளஅவசர காலப் நீர் போக்கியின் சட்டர்கள் உடைக்கப்பட்டு பெருமளவு தண்ணீர் வெளியேறியது.
 தற்போது இந்தப் பகுதியில் வலுவான பக்கச் சுவரை கடப் பாரை கொண்டு இடித்து துளையிட்டுள்ளனர் இந்தப் போக்கு நீடிக்குமேயானால் கீழ்பவானி பாசன கட்டமைப்பை பாதுகாத்து ஆயக்கட்டு நிலங்களுக்கு முறையாக தண்ணீர் வழங்க இயலாது.
 அத்தோடு கரைகள் சேதப்படுத்தப்படுவதால் கரையில் உடைப்பு ஏற்பட்டால் அருகில் உள்ள கிராமங்களும் வேளாண் விளைநிலங்களும் மக்களின் உயிர்ச்சேதமும் கால்நடைகளின் உயிர் சேதமும் ஏற்பட்டு பேரழிவு ஏற்படும் என்பதை மாவட்ட நிர்வாகத்திற்கு சுட்டிக்காட்டுகிறோம்.

கீழ் பவானி ஆயக்கட்டு நில உரிமையாளர்கள் சங்கம்.

கீழ் பவானி முறை நீர் பாசன விவசாயிகள் கூட்டமைப்பு.

07/09/2023