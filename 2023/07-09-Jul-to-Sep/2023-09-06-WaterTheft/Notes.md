06/09/2013

கீழ் பவானி கால்வாயில் அவசர கால நீர்போக்கியின்  கதவுகள் (பட்டர்கள்)உடைப்பு!

மாபெரும் தண்ணீர் திருட்டு!

மாவட்ட நிர்வாகமே !காவல்துறையே !குற்றவாளிகளை உடனடியாகக்
 கைது செய்!

       கீழ் பவானி பாசன திட்டத்தில் ஆகஸ்ட் -18ஆம் தேதிக்கு மேல் தண்ணீர் திறக்கப்பட்டு இப்பொழுது பாசனம் நடைபெற்று வருகிறது. இ.       பிரதானக் கால்வாய் மைல் 35 /6 என்ற இடத்தில் ஒரு அவசர கால நீர் போக்கி 5 சட்டர்களுடன் நிறுவப்பட்டு உள்ளது. 
இந்த அவசரகால நீர் போக்கியின்   பூட்டுகளை உடைத்து தூக்கி வீசி விட்டு சட்டர்களை திறந்து விட்டுள்ளனர்.

வெளியேறிய தண்ணீர் பல குட்டைகளை நிரப்பியுள்ளது .
இறுதியில் ஓடத்துறை குளத்தை தண்ணீர் சென்றடையும் .
இந்தப் பகுதியைச் சேர்ந்த ஒரு சட்டவிரோதக் கும்பல் பகிரங்கமாகவே நாங்கள் தண்ணீர் வந்தால் ஷட்டரை உடைத்து தண்ணீர் எடுத்து குளத்தை நிரப்புவோம் என்று அறிவித்திருந்தது,
 அதன்படியே கடந்த 01/09/2023 ஆம்தேதி இரவு மைல் 35/6 இல் உள்ள அவசர காலப் போக்கியின் மூன்று சட்டர்களை உடைத்து பெருமளவு
 தண்ணீரை எடுத்து அருகில் உள்ள குட்டைகளை நிரப்பி உள்ளனர்.
 நீர்வளத் துறை இதனைக் கண்டறிந்து மீண்டும் தண்ணீரை அடைத்துள்ளனர்.
நீர்வளத்துறையினர் சிறுவலூர் காவல் நிலையத்தில்  நீர்வளத் துறையினர்புகார் கொடுத்துள்ளனர்.
   முதல் தகவல் அறிக்கை பதிவு செய்யப்பட்டுள்ளது .
ஆனால் இதுவரை யாரும் கைது செய்யப்படவில்லை .
 மாவட்ட நிர்வாகமும் ,
மாவட்ட காவல்துறையும் விரைந்து நடவடிக்கை எடுத்து பிரதான கால்வாய் மைல் 35 /6 அவசர காலப்போக்கியின் பூட்டை உடைத்து சட்டர்களை உடைத்த தண்ணீர் திருட்டு செய்துள்ள நபர்கள் மீது கடும் நடவடிக்கை எடுக்க வேண்டும் என கேட்டுக்கொள்கிறோம்.

எஸ்.பெரியசாமி
தலைவர்
கீழ் பவானி ஆயக்கட்டு நில உரிமையாளர்கள் சங்கம்.

ஏ.இராமசாமி
துணைத்தலவர்
கீழ் பவானி முறை நீர் பாசன விவசாயிகள் கூட்டமைப்பு