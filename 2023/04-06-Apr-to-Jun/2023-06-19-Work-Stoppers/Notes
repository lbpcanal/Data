வன்முறையாளர்களின் கட்டுப்பாட்டில் கீழ்பவானி பாசனக் கால்வாய் !
முடக்கப்படுகிறது சீரமைப்பு வேலைகள்.....
      கீழ்பவானி கால்வாய் மயில் 74/2 அரச்சலூரில் இருந்து சென்னை சமுத்திரம் வரை செல்லும் பகிர்மான கால்வாய் 20 மயில் தோரம் சென்று சென்னசமுத்திரத்தில் முடிவடைகிறது இந்த பகிர்மான கால்வாயில் மிக வேகமாக கட்டுமான பணிகள் நடந்து வருகின்றன ஆறாவது மயில்  சிவகிரி அருகில் விளங்காட்டுவலசு என்னும் ஊருக்கு அருகில் கடந்த ஒரு வார காலமாக கீழ்கண்ட மூன்று நபர்களும் வேலைகளை தடுத்து நிறுத்தி வருகின்றனர்

1) பூபதி த/பெ  வடிவேல்
கன்னிமார் தோட்டம்
2) L.கிருஷ்ணமூர்த்தி
த/பெ லிங்கப்பகவுண்டர்

3) தர்மலிங்கம் த/பெ மாரியப்பகவுண்டர்
மாரப்பம் பாளையம்.

    மூன்று நபர்களும் அர்ஜூன் சம்பத் கட்சியைச்சேர்ந்தவர்கள் என்று அறிவித்துக் கொண்டு வேலைகளை தடுத்து வருகின்றனர்.
     இது குறித்து நீர்வளத் துறை அதிகாரிகள் 11 6 2023 சிவகிரி காவல் நிலையத்தில் புகார் அளித்தனர் புகாரை வாங்க சிவகிரி காவல் நிலைய அதிகாரிகள் மறுத்துவிட்டனர் 12ஆம் தேதி உதவி செயற்பொறியாளர் அவர்களே நேரில் சென்று கொடுமுடியில் இருந்த காவல் ஆய்வாளர் இடம் புகார் அளித்தார் புகாரினைப் பெற்றுக் கொண்டதற்கு எந்த விதமான ரசீதும் இதுவரை கொடுக்கப்படவில்லை .
இவ்வாறு நடவடிக்கை எடுக்காமல் விட்டுவிட்டதால் இந்த நபர்கள் நேற்று கட்டிய கட்டடங்களுக்கு தண்ணீர் விட்டு கட்டிடங்கள் வலுப்பெறும்படி கியூரிங் செய்து கொண்டிருந்த தண்ணீர் டேங்கர் டிராக்டரை தடுத்து நிறுத்தி தண்ணீர் விடக்கூடாது என அடாவடி செய்துள்ளனர்.

 நிகழ்விடத்திற்கு காவல்துறையினர் வந்து அவர்களிடத்தில் பேசுகின்றார்கள் அது காணொளியில் பதிவாகி இருக்கிறது.
 இது தவிர மிக சட்டம் தெரிந்த சட்ட நிபுணரான சிவகிரி காவல் நிலைய அதிகாரி ஒருவர்
 நீங்கள் பெற்றிருக்கிற உயர்நீதிமன்ற தீர்ப்பில் சென்னசமுத்திரம் கிளை கால்வாயில் ஆறாவது மைலில் இந்த வேலை நடைபெறுவதற்கு பாதுகாப்பு வழங்க வேண்டும் என்று எங்களுக்கு ஆணை இருக்கிறதா?
 என்று கேட்டிருக்கிறார்.
  ஈரோடு மாவட்ட காவல் கண்காணிப்பாளர் அவர்களிடத்திலும்
 கோவை மண்டல காவல்துறை தலைவர் அவர்களிடத்திலும் நாங்கள் அன்போடு கேட்டுக் கொள்வது உயர்நீதிமன்ற தீர்ப்பு என்றால் என்ன?
 அதை எவ்வாறு செயல்படுத்துவது என்பதையெல்லாம் கீழ்நிலை காவல் அதிகாரிகளுக்கு விளக்கமாக சொல்லிக் கொடுங்கள்.

 உயர்நீதிமன்றத்தின் ஆணையில் எதிர்மனுதாரராக சிவகிரி காவல் நிலையம் அதிகாரிகள் சேர்க்கப்பட்டு ஆணை வழங்கப்பட்டு இருக்கிறது.

 சிவகிரி காவல் நிலைய ஆளுகைக்கு உட்பட்டு இருக்கிற கால்வாயில் நடைபெறுகிற அனைத்து பணிகளுக்கும் பாதுகாப்பு வழங்க வேண்டும் என்பதுதான் அந்த ஆணையின் சாரம்.
 இது கூடவா அந்தக் காவல் அதிகாரிக்கு தெரியாது!
 தெரியும் நடவடிக்கை எடுக்கக் கூடாது என்ற முடிவெடுத்து விட்டால் காவல் அதிகாரிகள் ஒரு மாதிரி பேசுவார்கள்...
 நடவடிக்கை எடுக்க வேண்டும் என்று முடிவு எடுத்து விட்டால் அதற்கு ஒரு மாதிரி பேசுவார்கள் என்பதை நாமும் அன்றாடம் கண்டும் கேட்டும் வருகிறோம்.
 எனவே இவ்வாறு உயர் நீதிமன்றத் தீர்ப்பையே ஈரோடு மாவட்ட காவல் துறையும்
 மாவட்ட நிர்வாகமும் நடைமுறைப்படுத்தாமல் கீழ்பவானி பாசனக் கட்டமைப்பு சீர்குலைவதற்கு காரணமாக இருக்கிறார்கள் என்பது வருத்தமும் வேதனையும் அளிப்பதாக உள்ளது.
 இந்த மாவட்டத்தில் ஒரு அமைச்சர் இந்த வேலைகளை எல்லாம் அன்றாடம் கவனித்துக் கொள்வதாக தொலைக்காட்சி நேர்காணங்களில் தெரிவித்து வருகிறார்.
 இந்த அலங்கோலங்களை எல்லாம் அவருக்கு நாங்கள் அன்றாடம் கவனப்படுத்தியும் வருகின்றோம்.

 இருந்தும் ஒரு பாசனக் கட்டமைப்பில் நடைபெறுகிற வேலை ஒரு மனிதனின் இதயத்தை அறுத்துவிட்டு டாக்டர்கள் துரிதமாக செய்ய வேண்டிய வேலையைப் போல் அவ்வளவு முக்கியமானது.
 காரணம் 2 லட்சம் ஏக்கர் பரப்பில் உள்ள தென்னை மரங்கள் உள்ளிட்ட கால்நடைகள் உள்ளிட்ட அனைத்துக்கும் தண்ணீரை வழங்கக்கூடிய கால்வாய் என்பது இரத்தநாளங்களை போன்றது .
அந்த ரத்த நாளங்களில் இப்பொழுது அறுவை சிகிச்சை நடைபெறுகிறது. அதை சிலர் தடுத்து நிறுத்தி விட்டார்கள்.
 இது குறித்து எந்த விதமான கவலையும் இல்லாமல் மாவட்ட அமைச்சர் அதைக் கடந்து சென்று கொண்டிருக்கிறார்.
 ஈரோடு மாவட்டம் மட்டுமல்ல ,
ஈரோடு ,திருப்பூர் ,கரூர் மாவட்டத்தின் பாசனக்கட்டமைப்பை சிதைத்த  வரலாற்று பெரும்பழி இதை கையாளுகின்றவர்கள் மீது கட்டாயம் வந்தே தீரும்!

கி.வே.பொன்னையன்
செயலாளர்
கீழ் பவானி ஆயக்கட்டு நில உரிமையாளர்கள் சங்கம்
19/06/2023