கார்த்திகேய சிவசேனாபதிக்கு எதிராக எஸ்பி அலுவலகத்தில்  கீழ்பவானி விவசாயிகள் மனு ஈரோடு மே 2: தமிழக அரசு ஆண76-வது விதியின்படி எல்.பி.பி பிரதான கால்வாயில் நவீனமயமாக்கும் பணிக்கு எதிர்ப்புத் தெரிவிக்கும் திமுக சுற்றுச்சூழல் பிரிவுத் தலைவர் கார்த்திகேய சிவசேனாபதி மீது நடவடிக்கை எடுக்க வலியுறுத்தி கீழ்பவானி ஆயக்காட்டு நில உரிமையியல் சங்கத்தினர் செவ்வாய்க்கிழமை ஈரோடு எஸ்பி அலுவலகத்தில் மனு அளித்தனர் இக்கோரிக்கையை வலியுறுத்தி ஈரோடு நீர்வளத்துறை அலுவலகம் முன் மே 8ம் தேதி முதல் காலவரையற்ற உண்ணாவிரதம் மற்றும் தர்ணா போராட்டத்தில் கீழ்படி பாசன விவசாயிகள் கூட்டமைப்பு துணைத்தலைவர் மற்றும் சங்க நிர்வாகி ராமசாமி ஈடுபட உள்ளதாக சங்க நிர்வாகிகள் கே.வி.பொன்னையன், பெரியசாமிதெரிவித்தனர். 31.3.2023 அன்று உயர்நீதிமன்றம் தனது தீர்ப்பில் GO 276 இன் படி நவீனமயமாக்கல் பணிகளை மே 1 முதல் தொடங்குமாறு அரசுக்கு உத்தரவிட்டது. அதனால், சில பணிகள் தொடங்கப்பட்டன. ஆனால், அதிகாரிகளும், வீட்டுவசதித்துறை அமைச்சர் எஸ்.முத்துசாமியும், கார்த்திகேய சிவசேனாபதி தலைமையில் திட்டத்துக்கு எதிர்ப்பு தெரிவித்தவர்களிடம் பேச்சுவார்த்தை நடத்தி, பழுதடைந்த பழைய கட்டடங்களில் மட்டுமே சீரமைப்புப் பணிகள் நடைபெறும் என அறிவித்து, பணிகள் குறித்த விவரங்களை அவர்களிடம் காண்பித்தனர். ஆனால், அந்தச் சட்டத்தை அமல்படுத்தக் கோரி ராமசாமி உயர்நீதிமன்றத்தில் வழக்குத் தொடுத்த போதும், அவரிடமோ சங்கத்திடமோ அதுபோன்ற தகவல்களை அளித்து பேச்சுவார்த்தைக்கு அழைக்கவில்லை. தவிர, கீழ்பவானி ஆயக்கட்டுக்குள் வராததிட்டத்திற்கு எதிரான எதிர்ப்பாளர்களின் வாதத்தை உயர்நீதிமன்றம் முற்றிலும் நிராகரித்தது. ஆனால், சங்க உறுப்பினர்கள் எல்.பி.பி கால்வாயின் ஆயக்கட்டு வாய்க்கால் வெட்ட மற்றும் கீழ்பவானி அணை கட்ட1950 களில் செஸ் தொகையை செலுத்தியவர்கள் எனவே, மோகனகிருஷ்ணன் நிபுணர் குழுவின் அடிப்படையில் வெளியிடப்பட்ட அரசாணையின்படி, 2.07 லட்சம் ஏக்கர் பரப்பளவில் உள்ள ஆயக்கட்டு பாசனக்காரர்களுக்கு மட்டும் அணை மற்றும் கால்வாயைநவீனப்படுத்த உரிமை கோர முடியும். எனவே, வெளிநாடு வாழ் தமிழர்கள்  நல வாரியத்தின் தலைவரான கார்த்திகேய சிவசேனாபதி உட்பட எவருக்கும் GO ஐ ரத்து செய்யவோ அல்லது வேலையை எதிர்க்கவோ எந்த உரிமையும் இல்லை. ஆனால் தேவையில்லாமல் அமைச்சர் முத்துசாமி மற்றும் நீர்வளத்துறை அரசு அதிகாரிகள் கடந்த 2 ஆண்டுகளாக பணிகளை தொடங்காமல் குழப்பத்தை ஏற்படுத்துகின்றனர். தற்போது கால்வாயில் பழைய பழுதடைந்த பகுதிகளில் மட்டும் பணிகள் நடைபெறும் என தெரிவித்துள்ளனர் கால்வாயில் உள்ள பழைய அல்லது புதிய கட்டமைப்புகள் உள்ள பணிகள் என்று அரசாங்கமோ அரசாணையோ அல்லது உயர்நீதிமன்றமோ பிரிக்கவில்லை எனவே அரசாணையின்படிபணிகளைச் செய்வதற்கும், சட்டத்தின் ஆட்சியை நிலைநிறுத்துவதற்கும் உயர்நீதிமன்றத்தின் வழிகாட்டுதலை அரசாங்கம் பின்பற்ற வேண்டும் என்று நாங்கள் விரும்புகிறோம். இல்லையெனில் உயர்நீதிமன்றத்தில் நீதிமன்ற அவமதிப்பு மனு தாக்கல் செய்வோம்.அரசாணை மற்றும் நவீனமயமாக்கல் பணிகளுக்கு எதிராக கார்த்திகேய சிவசேனாபதி மக்களைத் தூண்டி வருவதால், அவர் மீது நடவடிக்கை எடுக்க கோருகிறோம், என்றனர்.


-------


காலவரையற்ற உண்ணாவிரதப் போராட்டம் தொடங்குகிறார்......
 பொறியாளர் ஏ இராமசாமி
(துணைத் தலைவர் கீழ்பவானி முறை நீர் பாசன விவசாயிகள் கூட்டமைப்பு மற்றும் உயர் நீதிமன்றத்தில் வழக்கு தொடர்ந்தவர்.)

கீழ் பவானி கால்வாய் சீரமைப்பு வேலைகள் தொடங்கப்பட்டுள்ளது!
 ஆனால் உயர்நீதிமன்றம் ஆணையிட்டபடி வேலைகள் தொடங்கப்படவில்லை .
26 /04 /2023 அன்று
 அமைச்சர் சு முத்துசாமி அவர்கள் தலைமையில் மாவட்ட ஆட்சித் தலைவர் கிருஷ்ணன் உன்னி நீர்வளத்துறை தலைமை பொறியாளர் முத்துசாமி, செயற்பொறியாளர் கண்ணன் ஆகியோர் முன்னிலையில் நடைபெற்ற கூட்டத்தில் கார்த்திகேய சிவசேனாபதி தலைமையில் சீரமைப்பு எதிர்ப்பாளர்கள் கலந்து கொண்டனர் .
அவர்கள் முன்வைத்த கோரிக்கையை ஏற்று அதன்படி வேலை செய்வதாக அமைச்சர் சு முத்துசாமி அவர்கள் செய்தியாளர் சந்திப்பில் அறிவித்துள்ளார்.
 அமைச்சர் அவர்களின் அறிவிப்பு உயர் நீதிமன்றத் தீர்ப்புக்கு மாறானது!
 உயர் நீதிமன்ற தீர்ப்பில் 
"பழைய கட்டுமானங்களை முதலில் செய்யுங்கள்
 புதிய கட்டுமானங்களை சீரமைப்பு எதிர்ப்பாளர்களின் ஒப்புதலோடு செய்யுங்கள்"
 என்றெல்லாம் எதுவும் கிடையாது. கடந்த இரண்டு ஆண்டுகளாக விவசாயிகளிடம் பேசி இணக்கம் கண்டு வேலை செய்வோம் என்று அமைச்சர் பொறுப்பேற்று செயல்பட்டார் .
ஆனால் அரசு தரப்பில் இணக்கம் காண்பதில் தோல்வி அடைந்தனர்.

 தவிர்க்க இயலாமல் ஆயக்கட்டு விவசாயிகளின் சார்பாக
 பெரியவர் எ .இராமசாமி அவர்கள் சென்னை உயர்நீதிமன்றத்தில் வழக்கு தொடர்ந்தார்.
 அந்த வழக்கில் 31 /03 /2023 அன்று அரசாணை எண் :276 இன் படி 
மே 1ஆம் தேதி முதல் வேலைகள் செய்யப்பட வேண்டும் என்று ஆணையிடப்பட்டுள்ளது .
இந்த ஆணைக்கு மாறாக அரசு தரப்பில் உள்ளவர்கள் தமது விருப்பம்போல் வேலைகளை மேற்கொண்டுள்ளனர்.

  அரசாணை 276 இன் படி வேலைகள் செய்யப்பட வேண்டும் என்ற கோரிக்கையை
 முன்வைத்து மே -8ஆம் தேதி முதல் நீர்வளத்துறை செயற்பொறியாளர் அலுவலகமும்  பொறியாளர் பெரியவர் எ இராமசாமி அவர்கள் தலைமையில்காலவரையற்ற உண்ணா நிலை போராட்டம் நடத்துவது என முடிவு செய்யப்பட்டுள்ளது .

அதற்கான இடம் ஒதுக்கி கொடுக்கும்படி இன்று 02/05/23 ஈரோடு மாவட்ட  காவல்கண்காணிப்பாளர்  அவர்களிடம் மனு கொடுத்துள்ளோம்.


குழுவிற்காக,

கி.வே.பொன்னையன்
02/05/2023




---------


நீதிகேட்டு வீதிக்கு வருகிறோம்..
          ---+++++++++++++++++++++++++--

         காலவரையற்ற உண்ணா நிலை போராட்டத்தை 08/05/ 2023 அன்று தொடங்கும் ஐயா பொறியாளர் இராமசாமி அவர்களைப் பற்றிய சிறு குறிப்பு.

ஐயா ராமசாமி அவர்கள் பவானி வட்டம் பெரிய புலியூர் அருகில் உள்ள சிறைமீட்டான் பாளையத்தை தாயகமாகக் கொண்டவர்.
 அவரது தற்போதைய வயது 85 .
   ஐயா இராமசாமி அவர்கள் 1960 ஆம் ஆண்டு கோவை பிஎஸ்ஜி பொறியியல் கல்லூரியில் பொறியாளர் பட்டம் பெற்றவர் .
பிறகு 7 ஆண்டு காலம் பொதுப்பணித்துறையில் கட்டுமான பிரிவில் வேலை பார்த்தவர்.
 வேளாண்மையைக் கவனிக்கவும் சொந்தத் தொழில் செய்யலாம் என்ற முடிவோடும் வேலையை விட்டு விலகி ஊருக்கு வந்து சொந்தத் தொழில் செய்து வருகிறார்.
     தமிழ் இலக்கியத்தில் மிகுந்த ஈடுபாடு கொண்டவர் .
அறிஞர் அண்ணா காலத்திலிருந்து திராவிட முன்னேற்றக் கழகத்தின் உறுதிமிக்க பற்றாளராக ஆதரவாளராக இயங்கி வருபவர்.

 ஐயா இராமசாமி அவர்களின் குடும்பமே அரசியல் பொறுப்புகளிலும்
 மருத்துவர்கள், பொறியாளர்கள் என பல்துறை பணிகளிலும் சிறந்து விளங்குகிற பல பேரைக் கொண்ட பெரிய குடும்பமாகும் .
30 ஆண்டுகளாக கீழ் பவானி முறை நீர் பாசன கூட்டமைப்பை பொறுப்பேற்று நடத்தி வருகின்றவர்களில் குறிப்பிடத்தக்கவர்.
 M3 என்கிற கீழ்பவானி முறை நீர் பாசன விவசாயிகள் சபையின் தலைவராகவும் செயல்பட்டு வருகிறார்.
       முழு நேரமும் மக்களின் பிரச்சினைகளை தீர்த்து வைக்க ஓயாமல் செயல்பட்டுக் கொண்டிருப்பவர்.
 இந்தியா முழுவதும் நீர் ஆதாரங்கள் குறித்த கருத்தரங்குகளிலும் ஆய்வரங்குகளிலும் கலந்து கொண்டு நீர் மேலாண்மை பற்றிய இடைவிடாத அறிவை தேடிப் பெறுபவர்.
 இப்படிப்பட்ட பின்புலம் கொண்ட ஒரு முதுபெரும் செயல்பாட்டாளர் 
கீழ் பவானிக் கால்வாயை சீரமைப்பதற்காக 
அரசு வெளியிட்ட அரசாணை எண் 276 ஐ செயல்படுத்த வேண்டும் என்று கேட்டு உயர்நீதிமன்றம் சென்று
ஓயாமல் அலைந்து 31/03/2023 அன்று 
 தீர்ப்பையும் பெற்றுள்ளார் .

       ஆனால் அவர் நேசிக்கிற திராவிட முன்னேற்றக் கழக அரசு அந்தத் தீர்ப்பை முழுமையாக செயல்படுத்தாது என்று அறிந்தவுடன் கட்சி மாட்சரியங்களைக் கடந்து நீதியைக் காப்பாற்ற
 தன்னுடைய உயிரையும் ஈகம் செய்வேன் என்ற உறுதியோடு போராட முன்வந்துள்ளார்.
 உயர்நீதிமன்றத் தீர்ப்பின் படி 
கீழ் பவானி கால்வாய் சீரமைப்பு வேலைகள் செய்யப்பட வேண்டும் என்ற கோரிக்கையோடு காலவரையற்ற உண்ணா நிலை போராட்டத்தை மே- 8ஆம் தேதி முதல் தொடங்குவதாக அறிவித்துள்ளார்.
 கூட்டமைப்பும் 
கீழ் பவானி ஆயக்கட்டு நில உரிமையாளர் சங்கமும் ஐயா இராமசாமி அவர்களின் போராட்டத்திற்கு உறுதுணையாக நின்று மக்களைத் திரட்டி அவரோடு போராடுவது என்று முடிவெடுத்துள்ளது.
 இன்று (02/05/2023 )முறையாக ஈரோடு மாவட்ட காவல் கண்காணிப்பாளர் அவர்களை அணுகி அவரிடம் நேரில் உயர்நீதிமன்ற தீர்ப்பு குறித்தும் தீர்ப்பினை செயல்படுத்துவதில் நீர்வளத் துறை சரியாக செயல்படவில்லை என்பதை சுட்டிக்காட்டியும்
 இந்த அரசின் பொறுப்பில் இருக்கின்றவர்கள் உயர்நீதிமன்ற தீர்ப்பை சரியாக நிறைவேற்றுவார்கள் என்ற நம்பிக்கையில்லை.
     எனவே  நாங்கள் உண்ணாவிரதப் போராட்டத்தில் ஈடுபடுகிறோம் என தெளிவுபடுத்தி அனுமதி கோரி உள்ளோம்.
 தமிழ் சமூகத்தின் முன்னால் நாங்கள் முன்வைக்க விரும்புவது

 இந்த அரசு சட்டத்தின் படி நடக்கவேண்டிய  அரசு என்பதில் யாருக்கும் ஐயமில்லை. 
ஆனால் 2020 ஆம் ஆண்டு கொண்டுவரப்பட்ட ஒரு அரசாணையை இரண்டு ஆண்டுகளாக  செயல்படுத்த இயலவில்லை.
       திராவிட முன்னேற்றக் கழகத்தின் மாநில பொறுப்பிலும் 
தமிழ்நாடு அரசின் புலம்பெயர் தமிழர் நல வாரியத்தின் தலைவராகவும் உள்ள கார்த்திகேய சிவ சேனாபதி என்பவரே முன் நின்று  தனது பதவி அதிகாரத்தைப் பயன்படுத்தி தடுத்து வருகிறார் .
    கார்த்திகேய சிவ சேனாபதி அவர்கள் உயர்நீதிமன்ற தீர்ப்புக்கு எதிராக வெளிப்படையாகவே பேசி வருகிறார்.
     உயர் நீதிமன்றத்தின் தீர்ப்பையே முடக்கி வருகிற இந்த அநீதிக்கு எதிராக
 நாம் அனைவரும் ஐயா இராமசாமி அவர்களோடு நீதி கேட்டு இணைந்து நிற்போம்!


கீழ் பவானி முறை நீர் பாசன விவசாயிகள் கூட்டமைப்பு .

 கீழ் பவானி ஆயக்கட்டு நில உரிமையாளர்கள் சங்கம்

02/05/2023




--------------


