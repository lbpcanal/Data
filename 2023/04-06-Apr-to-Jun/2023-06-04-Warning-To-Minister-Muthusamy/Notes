சட்டவிரோதக் கும்பலை ஆதரிப்பதற்கான விலையை அரசியல் களத்தில் மாண்புமிகு அமைச்சர் முத்துசாமி அவர்கள் கொடுத்தே தீர வேண்டும்!
                     +++++++++++++

       கீழ் பவானி சீரமைப்பு வேலைகளை திட்டமிட்டபடி 2021 ஆம் ஆண்டு தொடங்கி இருக்க வேண்டும். ஆனால் சமாதானம் பேசுகிறேன் என்ற முறையில் அமைச்சர் முத்துசாமி அவர்கள் இரண்டு ஆண்டுகளாக இழுத்தடித்து வந்தார்.
 இரண்டு ஆண்டுகளாக பிரச்சனையை தீர்த்து வைக்காமல் போனதால் பிரச்சனை நீதிமன்றத்திற்கு சென்றது .
        2023 மார்ச் -30ஆம் தேதி உயர்நீதிமன்றத்தில் அரசாணை 
எண் :276 இன் படி வேலைகள் செய்ய வேண்டும் என்று ஆணையிட்டது.
உயர் நீதிமன்றத்தின் தலைமை நீதிபதி அமர்வு தெளிவாக ஆணையிட்டதற்குப் பிறகும் இந்த மாவட்டத்தின் பொறுப்பு அமைச்சர் முத்துசாமி அவர்கள் முயற்சி எடுத்து அதை  தீர்ப்பை நடைமுறைக்கு கொண்டு வரவில்லை .
நீர்வளத்துறை வேலைத் திட்ட அறிக்கை வெளியிடாமலே சீரமைப்பு எதிர்ப்பாளர்களின் நோக்கத்தை நிறைவேற்றும் வகையில் செயல்பட்டு வந்தது .
85 அகவை நிரம்பிய மூத்த பொறியாளர் கூட்டமைப்புத் துணைத் தலைவர் ஐயா இராமசாமி அவர்களின் காலவரையற்ற உண்ணா நிலை போராட்டத்திற்கு பிறகு நீர்வளத் துறை செயற்பொறியாளர் வேலை திட்ட அறிக்கையை மே -8 ஆம் தேதி வழங்கினார்.
 மே-8 ஆம் தேதி செயல்திட்ட அறிக்கை வழங்கப்பட்டாலும் அதன்படி வேலைகள் நடைபெற அமைச்சர் முத்துசாமி அவர்கள் வழிகாட்டவில்லை.
 எனவே நேரடியாக நீர்வளத் துறை அமைச்சர் அவர்களிடமே முறையிடுவது என்ற வகையில்
 27 /05 /2023 அன்று மாண்புமிகு நீர்வளத் துறை அமைச்சர் அவர்களை அவரது சென்னை  இல்லத்தில்ஆயக்கட்டு நில உரிமையாளர் சங்க நிர்வாகிகளும் ,
கூட்டமைப்பு நிர்வாகிகளும் சந்தித்து மிக விரிவாக நிலைமைகளை எடுத்துச் சொன்னோம் .
ஆயக்கட்டு விவசாயிகளின் பக்கம் உள்ள நியாயத்தை முழுவதுமாக ஏற்றுக் கொண்ட மாண்புமிகு நீர்வளத் துறை அமைச்சர் #துரைமுருகன் அவர்கள் உடனடியாக 30 /05/ 2023 அன்று சென்னையில் தலைமைச் செயலகத்தில் நீர்வளத் துறையின் உயர்மட்ட கூட்டத்தை நடத்தினார்கள். 
அந்தக் கூட்டத்தில் நீர்வாரத்துறை செயல் திட்ட அறிக்கையில் அறிவித்துள்ளபடி வேலைகளை தடையின்றி செய்ய வேண்டும் என்று ஆணையிட்டார்கள்.
 மக்களிடம் பரப்பப்படும் தவறான பரப்பரைகளுக்கு முற்றுப்புள்ளி வைப்பதற்கு வேலைகள் குறித்த விரிவான  விளக்க அறிக்கையையும் வெளியிட்டார்கள் .
இத்தனைக்குப் பிறகும் ......
உயர் நீதிமன்ற தீர்ப்பையும் மதிக்காமல்,
 நீர்வளத் துறை அமைச்சர் #துரைமுருகன் அவர்களின் அறிவிப்பையும் ஏற்காமல் 
 ஜுன் -2ஆம்தேதி முள்ளம்பட்டியில் ஒரு கும்பல் வேலைகளை தடுத்து நிறுத்தியது.
 மாண்புமிகு அமைச்சர் முத்துசாமி அவர்கள் தலையிட்டு வேலைகளை செய்ய வேண்டும் என்று தெரிவிப்பதற்கு மாறாக தடுத்து நிறுத்தியவர்களுக்கு ஆதரவாக "வேலைகள் செய்ய வேண்டாம்" என அலைபேசியில் பொதுவெளியில் வெளிப்படையாகவே அறிவித்தார்கள்.

 மு.இரவி தலைமையிலான கும்பலின் செயல்பாடுகள் சட்டவிரோதமானது என மாவட்ட ஆட்சியர் அவர்களிடமும் 
காவல்துறை கண்காணிப்பாளர் அவர்களிடமும் முறையாக புகார் அளித்துள்ளோம் .
இவ்வாறு சட்டப்படியாக செயல்படும் கீழ்பவானி முறை நீர் பாசன விவசாயிகள் கூட்டமைப்பையும், கீழ்பவானி ஆயக்கட்டு நில உரிமையாளர்கள் சங்கத்தையும் கமிஷன் போராளிகள் என்று மு.இரவி தலைமையில் செயல்படும் சட்டவிரோதக் கும்பல் விமர்சிப்பது குறித்து கிஞ்சிற்றும் கவலைப்படவில்லை.
 இந்த சட்ட விரோதக் கும்பலுக்கு ஈரோடு மாவட்ட அமைச்சர் முத்துசாமி அவர்கள் பின்புலமாக இருக்கிறார் என்பதுதான் அந்த சட்ட விரோதக் கும்பல்வெளியிட்டுள்ள அறிக்கையில் இருந்து தெரிய வருகிறது .
மாண்புமிகு அமைச்சர்  முத்துசாமி அவர்கள் நேற்று  ஜுன்-3 மாலை 3.00மணி அளவில் கீழ்பவானி ஆயக்கட்டு நில உரிமையாளர்கள் சங்கத்தின் தலைவர்
 திரு எஸ் பெரியசாமி அவர்களை அலைபேசியில் தொடர்பு கொண்டு தான் ஈரோட்டிற்கு நேரில் வருவதாகவும்
 வந்து ஞாயிற்றுக்கிழமை ஜூன் -4ஆம் தேதி பிரச்சனையை முடித்து வைத்து விடுவதாகவும் எந்த முடிவையும் அதற்குப் பிறகு எடுங்கள் என்றும் தெரிவித்திருந்தார் .

மாண்புமிகு அமைச்சர் அவர்களின் வேண்டுகோளை எங்கள் ஒருங்கிணைப்பு குழு ஆய்வுக்கு எடுத்துக் கொண்டிருந்தது.

 இந்த நேரத்தில் சட்ட விரோதக் கும்பல் மீண்டும் அமைச்சர் தங்களுக்கு ஆதரவாக இருப்பதாகவும் 
புகார் கொடுத்தவர்கள் கமிஷன் போராளிகள் என்றும் அவதூறு செய்து அறிக்கை வெளியிட்டு இருப்பதை வன்மையாக கண்டிக்கின்றோம்.
 மாண்புமிகு அமைச்சர் முத்துசாமி அவர்கள் அரசியல் சட்டத்தின் படி செயல்படுபவராக இருந்தால் இந்த சட்ட விரோதக் கும்பலை அடக்கி வைக்க வேண்டும்.
 இல்லை என்றால் மாண்புமிகு அமைச்சர் முத்துசாமி அவர்கள் அரசியல் களத்தில் சட்டவிரோத கும்பலை ஆதரிப்பதற்கான விலையை கொடுக்க வேண்டும்! என்பதனை மிகுந்த கவலையோடு சுட்டிக்காட்ட விரும்புகிறோம்

கி.வே.பொன்னையன்
செயலாளர்
கீழ் பவானி ஆயக்கட்டு நில உரிமையாளர் சங்கம்
04/06/2023

@@@@@@@@@@@@@@@@@@@@@

மு.இரவி தலைமையில் இயங்கும் சட்டவிரோதக் கும்பலின் அறிக்கை
பார்வைக்காக..........
                             &&&

அன்புடைய கீழ்பவானி பாசன விவசாயிகளே,

கடந்த மாதம் ஈரோடு மாவட்ட ஆட்சியர் அலுவலகத்தில் நடந்த கூட்டத்தில் மாண்புமிகு அமைச்சர் முத்துசாமி அவர்கள் பழைய காங்கிரீட் கட்டுமானம் மட்டுமே வேலை செய்யப்படும். 

விவசாயிகள் ஒரு முடிவுக்கு வரும் வரை எக்காரணம் கொண்டும் புதிய காங்கிரட் கட்டுமானம் அதற்கு முன்னர் செய்யப்படாது என வாக்குறுதி அளித்தார்.

ஆனால் நேற்று (2/6) அந்த வாக்குறுதிக்கு மாறாக நசியனூர் அருகே முள்ளம்பட்டியில் புதிதாக கான்கிரீட் பக்கச்சுவர்  அமைக்க வேலை துவங்கப்பட்டது.

அதை அறிந்து கீழ்பவானி விவசாயிகள் பல பேர் சென்று அதை தடுத்து நிறுத்தினர்.

அதை அரசியலாக அவர்களின் மேல் காங்கிரீட் கமிஷன் போராளிகள் புகார் அளித்துள்ளதாக தகவல் வந்துள்ளது.

இது நாளை உங்களுக்கும் எனக்கும் என எந்த விவசாயிகளுக்கும் ஏற்படலாம்.

எனவே நாளை பெருந்துறை கூட்டத்திற்கு விவசாயிகள் அனைவரும் ஒன்று திரண்டு வாருங்கள்.

உடனடியாக நம் ஒற்றுமையை காண்பிக்கும் நேரம் இது.

அரவளிப் போராட்டத்தை நாம் முன்னெடுக்க வேண்டும்
இல்லையேல் நாளை வாய்க்காலில் கான்கிரீட் போடும் வேலை எங்கே வேண்டுமானாலும் ஆரம்பிப்பார்கள்.

இப்படிக்கு
 கீழ் பவானி விவசாயி
