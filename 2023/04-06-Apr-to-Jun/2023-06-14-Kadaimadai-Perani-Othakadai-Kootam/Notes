கடைமடை சென்ன சமுத்திரம் கிளை வாய்க்கால் விவசாயிகள் வாகன பேரணி -அரங்க கூட்டம்.
      ++++++++++++++++++++++++++++
      கீழ் பவானிக் கால்வாய் சென்னை சமுத்திரம் பகிர்மானம் கடைமடையான சென்னசமுத்திரம் பகுதியில் இன்று காலை இராசாம்பாளையம் என்னும் ஊரில் இருந்து 200க்கும் மேற்பட்ட இருசக்கர வாகனங்கள் மூலம் விவசாயிகள் பேரணியாக வந்து ஒத்தக்கடையில் உள்ள ரம்யா ஹால் என்னும் திருமண மண்டபத்தில் அரங்க கூட்டம் நடைபெற்றது .
இந்த அரங்க கூட்டத்தில் 500க்கும் மேற்பட்ட விவசாயிகளும் விவசாய குடும்ப பெண்களும் கலந்து கொண்டனர்
கூட்டத்தில் சிறப்பு விருந்தினர்களாக முன்னாள் அமைச்சர்கள் திருமதி சுப்புலட்சுமி ஜெகதீசன்,
 திரு பி.சி. இராமசாமி, மொடக்குறிச்சி முன்னாள் சட்டமன்ற உறுப்பினர்
ஆர்.எம் .பழனிசாமி ஆகியோரும் கீழ்பவானி முறை நீர் பாசன விவசாயிகள் கூட்டமைப்பின் துணைத் தலைவர் ராமசாமி, செயலாளர் ஈஸ்வரமூர்த்தி, பொருளாளர் வேலுமணி
 மற்றும்கீழ்பவானி ஆயக்கட்டு நில உரிமையாளர்கள் சங்கத்தின் தலைவர் எஸ். பெரியசாமி, செயலாளர் கி.வே.பொன்னையன
பொருளாளர் சண்முகராஜ்
 L6 பாசன சபையின் தலைவர் அம்மன் கோயில் ஆறுமுகம் 
L4 பாசன சபையின் தலைவர் சோமசுந்தரம் 
L5பாசன சபையின் தலைவர்
 தாதராக்காடு துரைசாமி
 L 2 பாசன சபையின் செயலாளர் கோபால்
 L3 பாசன சபையின் தலைவர் ராசு என்கிற ஆறுமுகம்
 செயற்குழு உறுப்பினர் மங்கலப்பட்டி சிவாசலபதி 
உட்பட பல்வேறு நிர்வாகிகள் கலந்து கொண்டனர் சென்னை சமுத்திரம் ஊராட்சி தலைவர் செல்வம் அவர்கள் முன்னிலை வகித்தார் .

இந்தக் கூட்டத்தில் கீழ்கண்ட தீர்மானங்கள் நிறைவேற்றப்பட்டன 

1) கீழ் பவானி சீரமைப்பு வேலைகள் உயர்நீதிமன்றத் தீர்ப்பின் படி 
மே- 1ஆம் தேதி முதல் தொடங்கப்பட்டு நடைபெற்று வருகிறது.
 வேலை செய்யும் காலம் மூன்றே மாதம் என்பதால் மிகவும் துல்லியமாக கணக்கிட்டு வேலைகளை முடிக்க வேண்டும் என்ற நோக்கோடு நீர்வளத் துறை அதிகாரிகளும்,
 ஒப்பந்த நிறுவனங்களும் நாள்வாரியாக திட்டமிட்டு வேலைகளை போர்க்கால அடிப்படையில் செய்து வருகின்றனர். இவ்வாறு நடைபெறும் வேலைகளுக்கு தொடர்ந்து சீரமைப்பு எதிர்ப்பாளர்கள்  தடையை ஏற்படுத்துவதோடு வேலையில் ஈடுபட்டுள்ள வாகனங்களை சேதப்படுத்துவது வேலை செய்யும் ஆட்களை அச்சுறுத்துவது என்று ஒவ்வொரு நாளும் ஒவ்வொரு பகுதியில் நடந்து வருகிறது .
இது குறித்து நீர்வளத்துறையும் ஒப்பந்த நிறுவனங்களும் முறையாக மொடக்குறிச்சி, சிவகிரி கடத்தூர் போன்ற காவல் நிலையங்களில் புகார் செய்தும் புகார் மனுவே ஏற்றுக் கொள்ளப்படவில்லை .
கூட்டமைப்பு சார்பாகவும் ஆயக்கட்டு நில உரிமையாளர் சங்கத்தின் சார்பாகவும் தலைமை நிர்வாகிகள் மாவட்ட ஆட்சித் தலைவரையும் மாவட்ட காவல் கண்காணிப்பாளரையும் நேரில் சந்தித்து இது குறித்து விளக்கமான மனுவை அளித்தும் எவ்வித முன்னேற்றமும் இல்லை.
 சென்னை உயர்நீதிமன்றத்தின் தீர்ப்பை முழுமையாக நடைமுறைப்படுத்தாத மாவட்ட நிர்வாகத்தை கூட்டம் வன்மையாக கண்டிக்கிறது.
2) மொடக்குறிச்சி காவல் நிலையத்திலும் சிவகிரி காவல் நிலையத்திலும் குறிப்பான நிகழ்வை பதிவு செய்து புகார் அளித்தும் புகார் மனுவை காவல்துறை ஏற்க மறுத்துவிட்டது அதேபோல் முள்ளம்பட்டியில் வேலையை தடுத்தவர்கள் மீது நடவடிக்கை எடுக்காமல் 
அமைச்சர் சு முத்துசாமி அவர்கள்தலையிட்டு தடுத்து நிறுத்தியதோடு
 வேலைகளும் செய்யக்கூடாது என்று ஆணையிட்டார்.
 உயர்நீதிமன்றம் ஒப்பந்த நிறுவனங்களின் ஆட்களுக்கும் வாகனங்களுக்கும் பாதுகாப்பு அளிக்க வேண்டும் என்று காவல்துறை தலைவர் தொடங்கி காவல்துறையின் அனைத்து மட்ட அதிகாரிகளுக்கும் ஆணையிட்டுஇருந்தும் உயர்நீதிமன்றத்தின் ஆணையை செயல்படுத்தாமல் மாவட்ட அமைச்சர் தனது அரசியல் செல்வாக்கை பயன்படுத்தி முடக்கி வருகிறார்.
 இதனை இந்த கூட்டம் வன்மையாக கண்டிக்கிறது.
 3) உயர் நீதிமன்ற தீர்ப்பின்படி
 கீழ் பாவானி சீரமைப்பு வேலைகள் நீர்வளத் துறை வழங்கியுள்ள வேலை திட்ட அறிக்கின்படி நடைபெற வேண்டும் 
அவ்வாறு நடைபெறுவதற்கு காவல்துறை உரிய பாதுகாப்பு வழங்க வேண்டும்.
 இதனை செயல்படுத்தத் தவறினால் மிக விரைவில் காலவரையற்ற உண்ணா நிலை போராட்டத்தை தொடங்குவது . தேதியும் இடமும் விரைவில் ஒருங்கிணைப்பு குழு கூடி முடிவு செய்யும்.

கீழ் பவானி ஆயக்கட்டு நில உரிமையாளர்கள் சங்கம்

கீழ் பவானி முறை நீர் பாசன விவசாயிகள் கூட்டமைப்